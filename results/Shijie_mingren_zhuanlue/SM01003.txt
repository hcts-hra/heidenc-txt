﻿<pb 一><rh>世界名人傳略　序</rh>
<ti>序</ti>
<p>處今日世界交<通R>之世。寰球各國。於政治宗敎文藝學術諸大端。莫不鎔鑄
中外。融會古今。胥五洲而溝通之。以<適R>天演之<進R>化矣。然國於其間者。而不
知世界各國文學政敎之厯史。及厯史上重要之人物。則仍不足以探古今
治亂興衰之本原。而於知人論世之知識。仍朦然焉。英儒李提摩太先生以
宗敎巨子。而抱世界主義者也。毅然以興中國敎育自任。倡辦山西大學堂。
<造R>就甚衆。復於壬寅設山西大學堂譯書院於上海。延聘中外知名之士。<迻R>
譯新書。以<餉R>學者。復議<繙R>譯世界名人列傳。以英國張伯爾所<著R>世界名人
字典一書。<薈R><萃R>古今人物。宏深博大。搜採無<遺R>。洵爲列傳之淵藪。乃<選R>擇重
要名人千<餘R>人。延<英R>儒竇樂安<總R>理譯事。聘同人分卷迻譯。全稿幾成。會以
譯院<遷R>移。遺佚數卷。復爲補譯<續R>成。以致稍稽時日。至戊申九月。全書出版。
其中迻譯參訂諸事。則以出諸竇君及上海張君<sm>在新</sm>之手爲多。至校讐刪
<pb 二><rh>世界名人傳略　序</rh>
潤之役皆。<sm>不佞</sm>任之。出版前數月。竇君因事回國。未能聿觀厥成。李公見是
書之告成也。乃欣然曰。能以是書介<紹R>於中國學者。鄙人與諸公數年以來
惓惓之私願。於是乎大慰矣。余乃<述R>其顚末如是。光<緒R>戊申秋九月上虞許
家惺序</p>