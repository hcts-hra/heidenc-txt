<pb 一a><rh>西學輯存六種　序</rh>
<ti>西學輯存六種自序</ti>
<stamp>
<p>嗚呼學問之<道R>無窮上而天文下而地理中而人事<紛R>賾變化
莫可端倪天算之學行於中國久矣顧執是業者寥寥無幾西
國自明天算以來代有洽<?>革其源流固可得而言焉古時閉他
卧刺獨得眞諦言地球環日而行後多<祿R>某反其說以地爲中
心<誤R>宗之者幾千數百年明時歌白尼測得新法與閉說吻合
惜其法未行於生前有第谷者弗信之言地球在中五星環日
日率之環地球然未得確據其徒刻白爾始知行星軌道是撱
圜非平圜其行有<遲R><速R>留<逆R>都歸一理且知地亦環日行星類
也至今墨守其說無有異議後奈端出於數尤深而其理愈明
於以見精益求精西學之未有止境也數學之中以重學爲最
繁亦以重學爲最<適R>於用重學之肇端實創於亞奇默德先以
處虛停勻之杆<置V>當其中倚點處嗣復權取重無少差之物分
<pb 一b><rh>西學輯存六種　序</rh>
懸於杆之兩端而於相距中倚點處<遠R><近R>如一則杆平且靜更
不少見??<?>動重學之理惟此一杆??厥先聲螺<絲R>諸器亦由其
創<造R>其見之於實用者能以大鐵鈎鈎沈敵船後其人卒爲敵
人所殺坐令奇器不傳於世良可惜也然而亞公重學之名由
是大著於西土矣他如流質重學氣質重學踵事增加推求益
密後世考得物之由高墜下歷若干時應若干里而因以知地
面吸力所得之速率者爲意大利人伽離略考??兩物相撞之
理者爲英人瓦利斯考得時辰鐘擺之線左右動摇之理者爲
荷蘭人海根斯考??拋物<線R>及物力相攝引之理者爲英人奈
端皆重學也西儒之學貴乎無理不貫無物不知則格致尙矣
象<緯R>厤數之精者必察知日月五星所行之道而求其歲差之
所在不獨千歲之日至可坐而致卽日月交蝕亦了然如指諸
掌此其所得不專恃以數推而更憑乎目騐一自創有遠鏡以
<pb 二a><rh>西學輯存六種　序</rh>
測天而星象之羅列於上者昭然有若發矇於是奈端伽離略
侯失勒皆以光學著稱他若氣學聲學相繼而興苟悉數之更
僕所不能<終R>余雖欲<約R>略以言之恐難徧及也夫學貴乎創必
世有作者以開其先亦學貴乎因必代有傳人以承其後中國
於唐虞之際已有璿<?>璣玉衡以齊七政他若銅龍沙漏以<紀R>時
刻姬公作指南車以定方向以奇技稱者墨子之削木爲鳶能
自飛鳴偃師之塊儡舞蹈中<節V><祖R>冲之之千里船施機自<運R>不
因風水世豈無奇巧異能之士顧人死卽復失傳非若西土之
造器??一創解卽以衆<?>人之心思智慮貫注乎是也西國自紀
元以來<迄R>於今日於格致諸學闢塗徑而新耳目者實繁有徒
幾於書不勝書西學之入中國實自利瑪竇始至是中士之談
天者始知有地球其體<維R>圓疇人家言爲之一變初聆其說聞
所未聞無不靡然從風以至上動帝王下交<卿V>相而西士俱以
<pb 二b><rh>西學輯存六種　序</rh>
箸<述R>相高所譯各書彬彬爾雅裒然具在多采入　四庫全書
中則西士之學有淵源可知也西人之來吾中土已三百餘年
其所重者<通R>商傳教而已通商之局至今日而大啟咸推英爲
巨擘執牛耳焉然溯其由來則亦始自明季蓋不知幾經審愼
遲廻幾費<經R>營籌畫而始得有此也英之立國以商務爲本所
至之處以兵力佐其商力美洲之新闢印度之漸據皆商人爲
先路之<導V>所設東方貿易公司商人爲之也印度之取中國之
通實維商人是賴所資於群策群力者豈不巨哉商入於鄰國
<遇R>有變故國家無不以兵力爲之保護以是其事易集若我中
國不惟不助之反且<遏R>抑剝損之近日欲仿西法似有轉機然
而正難言之也余今刊西學輯存六種皆昔年在滬上所得自
誌耳聞無關心得特以久儲敝箧不忍棄捐懷璞炫售享帚知
珍竊自哂已爰條次其目如下</p>