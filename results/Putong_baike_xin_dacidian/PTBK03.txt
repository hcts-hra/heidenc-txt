<pb 一b><rh>序</rh>
<h 1>普通百科新大詞典序</h>
<p>自歐美學科東漸亞陸，其所揚搉而舉似者，不獨名物異古已也，即其理想往往為古人之所無。將欲廢之乎？則於今日之事，必有所之。將欲倡之乎？則其勢且
<pb 二a><rh>序</rh>
將以蔑古。緬維吾國古先聖王，自庖犧畫卦，蒼軒造書，下逮籀、斯，曆漢、唐、宋、元，暨於</p>
<p>昭代，凡所以考文開物，于以造黃人于文明之域者，源至盛大，流至深遠。使古而蔑，將吾國之有
<pb 二b><rh>序</rh>
存者幾何？此頃歲以來，尊古憂宗之民，所以皇皇然有保存國粹之說也，於戲仁已！雖然，古不能以徒存也，使古而徒存，則其效將至於不之存。韓愈氏之《原道》也，其言曰：堯、舜、禹、湯、文、武、周
<pb 三a><rh>序</rh>
公、孔子之道，黃、老於漢，佛于魏、晉、梁、隋之間。夫黃老猶吾物也，雖見乘不為患。而佛非吾物也，其入吾士也，起漢魏以迄於今，所為力嘗大矣。然而卒不足以奪吾古者，非僅辭而辟之者之功也，亦在用
<pb 三b><rh>序</rh>
吾古以翕收之以成吾大。此古之道所為變動而彌光明，而轉譯傅會之功為不可沒也。今夫名詞者，譯事之權輿也，而亦為之歸宿。言之必有物也，術之必有塗也，非是且靡所托始焉，故曰權輿。識
<pb 四a><rh>序</rh>
之其必有兆也，指之其必有櫫也，否則隨以亡焉，故曰歸宿。吾讀佛書，考其名義，其涵閎深博，既若此矣，況居今而言科學之事戰!夫科學者，舉凡宇宙之所有，與人心之所得思，莫不標之
<pb 四b><rh>序</rh>
以為學。搜秘日廣，炫奇無窮，即在夙學，但治專科。至於末學之眾，滋無論已，自航業交通，學官廣厲。又頃年以來</p>
<p>朝廷銳意改弦，以圖自振，朝暮條教，皆殊舊觀，聞見盱眙，莫知
<pb 五a><rh>序</rh>
的義。其尤害者，意自為說，矜為既知，稗販傳訛，遂成故實，生心害政，詖遁邪淫。然則名詞之弗甄，其中於人事者，非細故也。國學扶輪社主人，保存國粹之幟志也，其前所為書，已為海內承學之士所寶貴矣。
<pb 五b><rh>序</rh>
乃今以謂徒於其故而求之，猶非保存之大者也，必張惶補苴，宏納眾流，而後為有效也。則發心而為普通詞典之事，觀其起例，其所以餉饋學界、裨補教育，與所以助成法治之美者，豈鮮也哉？出書有日，索
<pb 六a><rh>序</rh>
序於餘，而僕是時適領名詞館於學部，樂其有以豐佐吾事也，則欣然為弁數語以歸之。</p>
<p>宣統三年正月晦　侯官嚴復</p>