<pb 十a><rh>西學探源　卷四</rh>
<h 1>政事第十四</h>
<p>歐賢曰。政術本屬形而上。<cl>則不可無形而上本質</cl>而騖空論者。輒有不
問事實之弊。<sl>拿破崙第一</sl>嘗謂。<cl>俾法國皈破壞者哲學士與空想家也</cl>
蓋爲其迂闊於事情耳。又曰。行政要旨。<cl>在達國是以保萬民</cl>其内治據
法理。外交主學說。而適宜運用焉。甚至發命移易民權。其範圍甚廣。在
軍務則與兵戰學比。財務則與理財學比。牧民則與<統R>計學比。司法則
基法理學。勸業則據經濟學。衞生則從醫療學。如敎育等亦皈此例。而
不可失其本領也。此說信然矣。未審所謂本質本量者。其說何如也。哲
學既屬無用。况神學乎。彼斷斷無他技。其心休休如有容。而中立不倚。
從諫如流。知人善任。以道進<退R>。仗義不屈者。屬諸何人之學乎。孔子嘗
謂子夏曰。女爲君子儒。無爲小人儒。子夏以文學稱。而夫子告之以此。
欲其爲大器適世用也。學者其思旃。</p>
<p><dl>法</dl>人<sl>孟提士鳩</sl>。說三權鼎立。<cl>曰立法行法司法三者彼此不相容</cl>其說
<pb 十b><rh>西學探源　卷四</rh>
一起。世人翕然和之。徧乎四海。然亦就大體區分之耳。自古各國實際。
未有三權各自獨立者也。蓋由其行政上勢不得已。甚至行政官一身。
兼立法司法。其頒布法律者。必由君主。而每有大臣署名。否則例歸無
效。蓋以君主爲神聖不可侵者。使大臣代任其責。<cl>故各國憲法皆謂君</cl>
<cl>主不能爲惡也</cl></p>
<p>國家之事。務要察衆心所<嚮V>。委曲平章。行其所無事。不可挾客氣持偏
見。計較輜銖。悻悻爭辨。而其行事甚害義者。不得從之也。<dl>英</dl>將<sl>吳德蘭</sl>。
以自利爲戒。然議政事軍機。<cl>已所否者而爲衆所勝議决而行之則已</cl>
<cl>任其責斷乎不疑</cl>嘗在<dl>印度</dl>。議攻<dl>信度</dl>。固持不可。而其言不行。遂臨其
軍。奮戰大捷。大將<sl>那比爾</sl>大賞之。戰罷。堆積敵貨如山。吳氏不取一物。
曰。吾初不賛此事。何肯受賞。是與<sl>堯</sl>知<sl>鯀</sl>非其人。且從四嶽薦。而用之
者。同一用心。固非執中無權者也。戰勝不受賞。稍涉於激。然不欲自欺
<pb 十一a><rh>西學探源　卷四</rh>
也。可不謂偉乎。<dl>美</dl>國大統領<sl>華聖頓</sl>。嘗與英戰勝講和。國人有不喜者。
强華聖頓破之。不聽。遂和。衆蜂起。將殺華聖頓。華聖頓曰。<cl>我豈不感謝</cl>
<cl>諸君規箴乎顧不能<違R>我之良心而已</cl><sl>亞當</sl>士。本爲民黨。主張自由。當
國人搴獨立旗。疾惡英人日甚。動輒欲<逞R>暴舉。<sl>亞當</sl>士。<cl>意欲如此而反</cl>
<cl>制止之</cl>或慰焉或誘焉。用心良苦。其子<sl>亞當</sl>士。爲第六世大統領。欲廢
奴隸制。提出其案於議院。衆議不聽。據憲法。不許朗讀其文。亦不許印
刷之。以示<衆V>人。而亞當士固執。<cl>斷乎不動</cl>秉正排衆。衆激昂欲易其位。
亞當士憂國不已。未幾罹疾而歿。是知其害義。而不肯從者也。從焉身
保無事。而不肯從者。是爲好投禍。非勇者不能也。間有藉威力以壓制
之者。君子所不取也。</p>
<p>泰西各國會衆議政。從衆所是非。最多者决之。<選R>舉宰相。亦由此法。固
屬必至之勢。不可已者。顧自非受選爲相後。不必從黨人所欲爲。<cl>間許</cl>
<pb 十一b><rh>西學探源　卷四</rh>
<cl>其收錄異黨無所牽制</cl>庸詎可哉。假令異黨不能當要路。亦宜列清班。
以當藥石也。國家豫有此制。不抅黨論。則世無復議宰相專擅者。而其
好逞異論者。亦知所悔攺矣。<dl>宋</dl><sl>劉安</sl>世。每以辨是非邪正爲先。以進君
子退小人爲急。謂君子小人。勢難兩立。如冰炭不相容。調停之說。果何
益乎。世以爲知言。<cl>然君子未必純君子小人未必純小人</cl>而攻擊太過
之弊。則雖君子有不能免者焉。可不慎也。<dl>英</dl>人<sl>韓伯田</sl>克己成性。接人
溫和。異論黨<sl>克拉連</sl>敦。稱其謙讓。<sl>華維格</sl>亦爲異黨人。嘗曰。賴韓氏寬
宏。纔得弭爭<紛R><緩R>一日。微韓氏則將交捽頭髮。剚刀腹中也。<cl>異黨有如</cl>
<cl>此者知而不用豈能盡職云乎</cl>大抵剛勇之人。其天性必存温柔和平
之心。所謂仁者必有勇者也。而怯懦者反之。所以卞急害物。<sl>祁菟明</sl>曰。
殘忍之人。必怯懦者也。其言信矣。</p>
<p>恥于下問。不欲聞已過。是古今爲政者之<通R>病也。西諺所謂。傲慢之人。
<pb 十二a><rh>西學探源　卷四</rh>
以他人之譽爲自己之恥者。不其然乎。偶有一二解禮讓者。亦止記同
量之美。而忘異量之美。忽致拾小過掩大德。與孔子所謂宥小過舉賢
者異撰。賢才不能無小過。小過而不宥。焉得有賢才可舉者。有若<dl>英</dl>王
<sl>格朗穵</sl>。初在下位。與庸衆俗吏同伍周旋。人謂其心思動搖不定。及一
旦得大位。毅然不屈。泰然無動。人稱其適主治。爲曠世偉人。人之難知
也。安得傲視之。故自古君子善爲政者。其要在於虛懷聽言。知人善任。
孔子貴乎君子不器。亦爲此耳。不器者。言著眼大處。運幹無窮。自至誠
致。衆爲之用。非陸可車。海可舟之謂也。<dl>法蘭西</dl>王<sl>沙立曼</sl>。身材長大。筋
骨强壯。摑帶甲兵士。舉之如婴兒。金石等類。常人不能撼者。王扛之如
舉羽。其額闊而禿。眼光爛爛射人。人望而畏之。獨其接親故。溫和深穩。
導人使言。以能服其心。<dl><納R>瑣</dl>家王<sl>稚廉</sl>。人呼之曰靜默。有辨舌如流之
勢。而欲保國人自由。不敢輕發諸口。性度溫柔易親。史家<sl>木篤勒</sl>賛其
<pb 十二b><rh>西學探源　卷四</rh>
寂然安<靖V>。如洋中巖石。屹立於驚濤駭浪之間。<sl>格朗穵</sl>在宮中。爲一僧
所罵辱。談笑自若。優遇不異平日。與異論者言。其人提劍抗之。而不欲
滅自由制度。庶乎其虛懷聽言者矣。虛懷聽言。則人效其誠。故可以知
人。亦不致人怨。故不失人也。今日宰相代君爲政。安可一日忽諸。</p>
<p>各國有自薦之法。亦所以廣用人之途。不可無者也。<dl>歐</dl>人多自薦。近人
動輒倣之。自鬻其技。而問其志。則有不忍言者焉。<dl>英</dl>將<sl>穵林登</sl>有曰。<cl>人</cl>
<cl>無職分則生命亦無用也</cl>嘗有一吏。自謂官卑不足盡才。憂鬱無聊。穵
林登曰。吾爲武官以來。或自一營將。轉一旗將。或自三軍總領。轉一營
將。及一旗將。每受命。未嘗覺憂鬱無聊也。顧今之爲官吏者。得非自謂
官卑者乎。<dl>丁抹</dl>人諺云。捷徑多惡路。<dl>葡萄牙</dl>人諺云。勿去大路行捷徑。
是與子游取<sl>澹臺滅明</sl>行不由徑者一揆。行不由徑者。絕無見小欲速
之意。與其所謂非公事未嘗至於偃之室者相發。所以能自樹立。不敢
<pb 十三a><rh>西學探源　卷四</rh>
依人也。今之人不顧德行。而鬻其身。謂嘗修某學。卒業其科。可直俸銀
若干。是小才耳。技藝耳。欺己誣人。唯利之視。其未得之也。患得之。旣得
之也。患失之。簿書期會。徒取充位。媚上凌下。忌害同儕。不知民生國計
爲何物。曾無慮及遠大。又何職分之有。視諸犬守夜猫捕鼠。其不如也
遠矣。<sl>太窩善士</sl>曰。在未開之國。則讒者最可畏。開明之國。則侫<?>人最可
畏。彼自鬻而競進者。莫非讒侫<?>之徒也。<sl>蘇維富德</sl>曰。最善良之人。最易
蒙讒。譬猶最良菓實。鳥好啄之也。當羣小競爲容悅。正士見之。心不能
平。或有違言。羣小乘之。肆其毒<觜V>。無古今一也。而君相用人。每每爲此
輩所愚弄。見其巧言如簧也。以爲可任大事。見貧士粗服來謁。趦趄不
進也。曰是駑才耳。雖接數十百人。未能通一人之情。况於接數人猶且
壓之乎。此事致人覆轍甚急。而妄宰相曾無之省焉。不亦可愍乎。</p>
<p><sl>馬何默</sl>曰。<cl>國君選人授職若有別人才能邁其人則是國君獲罪於上</cl>
<pb 十三b><rh>西學探源　卷四</rh>
<cl>帝與國人者也</cl>信乎言也。馬氏壓制敷敎。怪譎尤甚。而其立言有如此
者。可見誠之在人不可揜也。<dl>法</dl>帝<sl>拿破崙</sl>嘗曰。吾欲得有學術者。以補
我辦事之力也。<dl>瑞西</dl>人<sl>大劉</sl>。以著作有聲。拿破崙欲聘之爲大臣。大劉
不肯曰。吾一生沒頭書中。未習大臣事務。拿破崙曰。大臣稱其職者。旣
衆矣。不復煩吾子也。<cl>吾欲得智識明達用心謹愼之人具此德者莫如</cl>
<cl>吾子</cl>大劉從之。遂爲首相。不攺平生之行。廉正樸實。能耐其任。至死不
墜聲名。蓋遇拿破崙其人也。拿破崙<cl>知人善任</cl>雖吏胥賤卒所言有理。
一一採用。有不可者。諄諄訓誡。待其心服而止。其在軍。絕無虗驕之風。
雖兵卒。得訴其情。上下相親。如父子。可謂有君人之度者。而昬於修身
之義。不知至誠向道求仁。未嘗一訪<sl>安格的爾</sl>以救其急困。賞其清節。
好大誇功。而不能矯國人奔競之風。雖有大劉。止補辦事之才。曾無補
乎敗亡。豈非獲罪於天者邪。</p>
<pb 十四a><rh>西學探源　卷四</rh>
<p>氣節之於人。國家命脉所係也。<dl>法</dl>人<sl>安格的爾</sl>以修史著。不肯臣事<sl>拿</sl>
<sl>破崙</sl>。年老貧甚。家有麵包牛乳二味繫命。日計不過三蘇烏錢。其友勸
之。受養於拿破崙。安氏曰。余豈畏死自辱乎。年九十四而終。臨終語其
友曰。<請R>視死有生氣之人。雖<dl>歐</dl>人主利。亦有如此者。可不謂偉哉。<dl>普魯</dl>
<dl>西</dl>樂師。有<sl>伴董別甲</sl>。<邃R>於音律。終身不娶。嘗精思。作樂曲。欲呈之拿破
崙。聞其奪帝位也。遽彈指之。乃止云。是其高尙次安氏者也。二子不爲
拿破崙所錄。非二子之不幸。乃拿破崙之不幸也。拿破崙伎倆。至二子
無復餘裕。不亡而何待乎。<dl>西班牙</dl>國有<sl>塞爾曼的</sl>者。嘗著小說。怪絕奇
絕。能解人頣<?>。<dl>歐</dl>州各國。皆以邦語譯之。無人不知塞氏者。而西人則喜
其貧窶。曰。彼而不貧。不能有此大著作。其國敎大長某。訪<dl>法</dl>國使臣於
客館。使臣隨員出謁。請見塞氏。某曰。彼服兵役有年。今則老且貧矣。法
人大驚曰。官家盍救之。某曰。彼貧故著此書耳。彼貧故賑一世耳。自塞
<pb 十四b><rh>西學探源　卷四</rh>
氏言之。固窮終年可也。據其老服兵役。則知其不欲媚上也。西人附之
困窮。恬然不顧。不亦不<情V>之甚乎。意者本係小說。以爲不足道乎。據<dl>歐</dl>
人均賞之。則其爲裨益文化者也明矣。西諺云。窮鬼不能追勞作。果如
西人。則雖勞作。尙不免於窮也。烏乎是西國之所以廢頹不振也歟。</p>
<p>英國宰相。自其一千七百八十三年。至今日。在職最久者。莫如<sl>維廉費</sl>
<sl>德</sl>。費德在職達十七年二月餘。其最短者<sl>甘寧鶴</sl>。德望尤盛。而止一百
二十一日。其他數十人。通計而均之。則不過三年有餘。比諸<dl>美</dl>國統領
在職。交代甚<速R>。蓋當樞軸者。不可久也。<dl>英</dl>相交代受授。自古成一種風
習。未嘗有害乎治安。尤爲可貴。然徵之古今各國。其握大權者。率不堪
久。動遇物論鼎沸而罷。未如速去之愈。孔子所謂。以道事君。不可則止
者。固千古大臣之所宜服膺也。</p>
<p>余嘗讀各國古今之史。至所謂大臣宰相等傳。人物正邪。行事得失。紛
<pb 十五a><rh>西學探源　卷四</rh>
紛聚訟難判。未知其與草莽布衣。孰爲榮辱。而其如此者。所謂鐵中<錚V>
錚者耳。其他委瑣齷齪留<戀V>富貴者。何足道哉。國家盛衰。因於賢者行
藏。自古必有俊傑。足濟一世。是爲不易定理。而其人往往不得伸志。坎
軻落魄以死。使模稜邪諂之徒。膺尊爵享重祿。以有形壓無形。陵侮天
爵。壓倒人權。俾强者逞不平之心。弱者抱侫<?>媚之念。其勢必至流大毒
於國家而止。如<sl>耶穌</sl>敎徒人權平等之說。誘惑諸不幸之民。末學曲士
財產共有之說。煽激羣不逞之氓。莫非此輩爲之驅也。可勝歎哉。余嘗
欲撰一書上下古今者。命曰萬國史鑑。旌別淑慝。以公於世。一心從事
於此。未幾而廢。恐其資本不給。發兌末由也。頃作大臣師儒之歌。參較
廊廟宰臣。德功足以安國保民。與草莽人物。道學足以表物淑世者。以
言吾志。亦存史鑑萬分之一者也。<cl>庶乎大臣有所自省而師儒亦不甘</cl>
<cl>頹放矣</cl>事係萬國人物。舉我國及漢土。與泰西諸國並列。而畏其文之
<pb 十五b><rh>西學探源　卷四</rh>
冗長也。專據泰西。綴屬一篇。使觀者採擇焉。其辭曰。古往今來稱丈夫。
首推輔相次師儒。師儒畢竟勝輔相。輔相大半一事無。金印煌煌兒女
誇。寧知君子厭虛華。雄辨堂堂座客伏。毌乃小人<逢R>淫邪。與豪士居難
容受。有類芒刺在背後。唯喜使人恥事人。何足爲高適蒙垢。公庭嘗頓
首膝行。私家今難戒驕盈。口角生沫疾罵詈。父兄宗黨悉屏營。富致君
臣遺分<誼V>。豈謂儕輩無睽異。貴致父子存形跡。豈謂他人果親比。殺身
報國烈士魂。七首刺賊俠名尊。禍發意外實自取。區區防衞何足言。遠
畧無聞小智飾。不是盡職乃曠職。<cl>一死與草木同朽孰與先醒多遺德</cl>
吾觀泰西閱豪彥。各國興亡千百變。特異君相駢馳出。如讀東土勇將
傳。<dl>希臘</dl>古代聚星州。聯邦政治詢公侯。<sl>理古</sl>佐王稍異撰。平均貧富勵
同仇。<sl>椶倫</sl>創意設公會。人人同權保自由。是爲<dl>西歐</dl>政術祖。後世敷衍
次第修。<dl>羅馬</dl>領袖<sl>巴理秀<sl>。安貧絕賂屈敵謀。<sl><綳R><縹R>塞薩</sl>相<繼R>起。黃金世
<pb 十六a><rh>西學探源　卷四</rh>
界國力遒。<sl>朋化泥阿</sl>仁且智。二人不<猜V>萬民<逑R>。帝<sl>南兒華太拉</sl>壤。八十
年間富參謀。當時諸國文物蔚。<sl>索格</sl>師生班學頭。天人秘說逞異見。出
藍之稱表千秋。後有<sl>熱諾</sl>專攻苦。侃侃清議自儒流。<sl>葉斐鳩兒富路坦</sl>。
說福說神遍研搜。<sl>別里沙流</sl>將兼相。不戮一人爲保障。目盲坎軻終其
身。<dl>東羅馬</dl>中無以尙。爾後文運日頹弊。<dl>耶穌</dl>敎徒逞怪妄。王侯士庶盡
昏迷。政體學術都彫喪。<dl>法</dl>王<sl>甲列</sl><真V>豪雄。北顧長息誰倚仗。<迨R><sl>黎塞流</sl>
相其王。交親隣國耜豪强。獨斷行政非無弊。文敎武備名譽揚。<sl>古魯希</sl>
<sl>兒</sl>能養財。簿册概算後人推。内阜農桑防<输V>入。人譏褊隘實通才。<sl>南刻</sl>
客<卿V>公財政。衆悅身休志可哀。<sl>七葉兒</sl>齡踰七秩。黽勉當國何壯哉。紛
紛學士主偏見。<sl>魯騷</sl>自由論獨擅。物理實驗有<sl>公的</sl>。<sl>孟鐵司鳩</sl>稍上選。
<dl>英</dl>國文<運R>駿馬馳。實自<sl>伊薩女王</sl>時。卓矣夫<sl>多馬殺庫</sl>。恩信忠恕耀銘
詞。<sl>別寒</sl>奉公六十載。雖一秒時不苟移。<sl>華兒保</sl>相<sl>若耳治</sl>。務在謀全歐
<pb 十六b><rh>西學探源　卷四</rh>
恬熙。商貨入關藏倉庫。及出徵稅國人嬉。<sl>費德</sl>通商挫勁歒。擲盡私財
建偉蹟。死後雖遺巨萬<逋R>。報國丹心誰指摘。<sl>穵林登</sl>用兵席仁。未嘗有
掠敵微塵。<sl>湼兒孫</sl>一片忠純。旗書職分範千春。<sl>巴馬蘇敦甲寧鶴</sl>。能繼
<sl>費德</sl>修文德。<sl>羅伯斐</sl>除遏<002>害。大修貿易決壅塞。<sl>鶴拉蘇敦直司列</sl>。亦
主善鄰保本國。<sl>伊薩女王</sl>殂以降。學者比屋吟倚牕。<sl>舍格比耶美兒頓</sl>。
喧傳遠邇稱無雙。及<sl>牛敦華德</sl>輩出。火輪滊車徧海邦。<sl>大兒賓</sl>說主進
化。庶物學科免幻哤。更有<sl>迷兒蘇賓薩</sl>。智學斬新擁牙幢。<dl>英</dl>人許國自
天<植V>。<dl>獨國</dl>亦不乏託寄。<sl>朋思堂沙爾保司</sl>。前後當國敎養治。士馬精銳
甲五洲。列國仰之如華岱。學者最是稱精博。<sl>萊薄昵德</sl>尤出類。奉使專
對想英風。<sl>甘德黑傑</sl>歛手避。<sl>甘德黑傑</sl>學說深。<dl>歐</dl>賢自古無與比。<sl>福斐
的</sl><暨V><sl>舍令鶴</sl>。同黑氏一時連<轡V>。所爭唯在毫釐間。<sl>福</sl>氏遠識千歲思。<dl>俄</dl>
國女流推權畧。<sl>阿爾牙</sl>與<sl>甲太鄰</sl>。<sl>四華六福</sl>輔女主。<sl>巴兒庫列</sl>屈敵軍。
<pb 十七a><rh>西學探源　卷四</rh>
<sl>額兒家狗</sl>老勤政。遠交近攻氣氤氳。<sl>魔拉皮搖哭夫滿</sl>。保定屬地策偉
勳。文章有若<sl>高額理</sl>。<sl>傑黎保獨庫衣倫</sl>。學界纔見開明跡。關河萬里鎖
陰雲。<dl>美</dl>國政權歸合衆。惟<sl>華聖頓</sl>相業頌。德義能化鄉黨薄。一定度量
萬人重。<sl>令公</sl>亦是一世歸。嚴禁新邦異人種。志業纔成姦黨窺。千載寃
枉舉國慟。學業則<sl>富蘭格令</sl>。欲易宗敎志何韙。發明電氣範天下。人人
相倣講物理。雖乏博大學士流。致富成名難屈指。其他各國競豪雄。出
入政界好牢寵。何似草莽韋帶士。永爲斯民囘頹風。<cl>卽今歐美文敎洽</cl>
<cl>利用厚生自由宗處士能傾天下勢令聞廣譽駕王公</cl>嗚呼古今人情
皆利己。東西世態終歸義。敵國外患自吾致。轉禍爲福豈容易。不學無
術古所譏。錢愚地癖胡足冀。富貴而邪親戚醜。貧困以正子孫熹。在内
安全自精誠。接外要須抗義聲。勿從外物判文野。威强豈止砲艦精。執
此以往誓天。地千載宏猷誰輕評。此而不成自有命。何妨懦民鳴不平。
<pb 十七b><rh>西學探源　卷四</rh>
勿歎利口謝同列。只合大處决<輸V>贏。僥倖百年負豪氣。那如寒士馳英
名。<cl>百世運籌天日<晴V>三旬九食饑膓撐寒士生涯真有命道義大權宇</cl>
<cl>宙清</cl></p>