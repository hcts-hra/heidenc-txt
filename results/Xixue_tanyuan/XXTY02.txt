<pb 一a><rh>西學探源　序</rh>
<h>西學探源序</h>
<p>韋菴岡本先生。學博識卓。窮<愈V>堅老益壯。其授業子
弟幾千萬人。或在官或在野。其名聲隆隆者亦不為
少。而未嘗依之求沽也。先生壯時。單身入北海。跋涉
柯太諸島。後爲開拓判官數年。與人議不合辭罷。<絕R>
意仕<途R>。從事教育。居常憂國<慨V>時。矻矻論著。以中流
砥柱自任。聽成敗于天。意澹如也。明治七八年間。一
航<清V>國。舉長城之古壁。登泰山之絕巓。訪闕里之<遺R>
蹟。覽洛陽之舊都。慨然撫古歎今而皈。著岡本子萬
國史記等書。後二十<餘R>年。東亞狀勢愈急。先生挺身。
<pb 一b><rh>西學探源　<sm>序</sm></rh>
再航申。尋抵卾。予始得見先生。予嘗讀先生書。不堪
神往。及陪席末。喜<甚V>。聞其所論。上下古今。縱橫東西。
固有常人不可<窺V>知者焉。先生欲一見張總督。以質
回瀾之策。會<總R>督有疾。不得見。先生亦不能長留而
去。余曰名相名士。宜相見而不見。豈非千秋恨事乎。
先生笑曰。是亦有命。庸何憾焉。蓋先生以不<遇R>爲常。
隨遇而安也。予竊謂。清朝盛事。法制典禮。盡美盡善。
而世久事廢。大臣暗昧。下僚卑陋。祖宗遺法。唯存毛
皮。姑息偷安。以至今日之極。固可歎已。儻有一大豪
傑。奮不顧身。振<紀R><綱R>張治具。則其美其善。未必<遽R>讓</p>
<pb 二a><rh>西學探源　序</rh>
泰西諸國。變弱爲强。變危爲安。一反掌之間耳。茫茫
四百餘州。豈無其人邪。嗚呼在得人哉。不<堪V>冷眼旁
觀之<感R>有日。先生自申寄書曰。予近著西學探源四
卷。網<羅V>西人所長。稍及其所短。頗加論評。自謂採擇
得當。吾子盍序之。予抵掌曰。有之哉。有之哉。西人夙
講實學。收實益。所以日致富强。而清人則浮辭虛<飾R>。
度外君國。滔滔不可挽回。欲不陷貧弱得乎。吾恐其
國亡身辱。而後方始噬臍也。苟讀此書。翻然而悟。𢙀
然而改。則其裨益國家。寧可測哉。後生可畏。奮爲豪
傑之唱者。其或由此書輩出乎。其爲東亞諸國之幸
<pb 二b><rh>西學探源　序</rh>
孰大焉。君子疾沒世而名不稱焉。無農工無商賈。其
功顯當世者。其名必傳後世。<卽V>雖不顯不傳。天將鑒
焉。如先生窮老不屈。亦爲此耳。可不勉哉。若夫先生
眼光之<遠R>大。文辭之典雅。世自有定論。不竢予呶呶
也。予意先生以此呈張總督。則曩時之宜相見而不
相見者。亦眞無遺憾也。張總督乃慨世憂國之人。其
首肯於先生之言也必矣。是爲序</p>
<p>明治三十四年五月初一日識於湖北商務報舘之
樓上</p>
<p>大日本帝國　布衣河瀨長定撰</p>