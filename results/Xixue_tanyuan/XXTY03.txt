﻿<rh>西學探源　緒言</rh>
<h><緒R>言</h>
<p>泰西學說。無何事物。無不悉備。以致今日富强文明。而人人言思。百端
囂競。卽其所以日進不息。當今之時。不講其學。不足以稱一丈夫。而立
乎天地間也。然余嘗謂。西人利用厚生之說。入至<細R>究<蘊R><奥V>。無以可加。
而至於成德一叚。則未得謂之無間然也。予固知其學之急於民生。不
可一日或忽。而不欲如少年才子。逐時風<衒V>新奇。而謂時風新奇之不
可不細擇也。每得一新書。必細閱之。一一抄錄。必盡其書之用而止。<經R>
數年得十數卷。益疑少年爲學。未嘗無馳末忘本。據一偏失全體之弊。
於是就抄錄中。更揭其要。聊加評語。編次得四卷。命之曰西學探源。欲
人資開明當藥石。不迷源流所在。以收其成德達材之用。遂刷印之。敢
問于世。庶其有益乎。然是予一片婆心云耳。使識者觀之。或恐有猶予
視後進者焉。如得駁正。何幸如之。古人作文。<請V>人攺正。要其攻瑕。猛騺
如寇讐。毋<?>留<纖R>塵。或有刻意彈射者。輒欲下拜。詩文且然。况於理義無
窮乎。是余所切望也。</p>
<p>此書引證西人言行。或書其<鄉V>貫。或否。其否者。<概V>由原書闕如。或有前
書而後畧之者。或有避運筆之煩。以皈簡潔者。要在盡其用。不止記名
物等。</p>
<p>凡人姓名。字傍施隻柱。地名施雙柱。使人一見不錯。義理<精V>要處。施圈
點。要讀者細閱而已。</p>﻿