<pb 一a><rh>五洲圖考　序</rh>
<ti>五洲圖考序</ti>
<p>五洲圖考前二卷<述R>歐亞二洲事爲龔君古愚所譯戊戌春
上海許君采白復輯譯非墨澳三洲事書成以示康年康年
讀而嘆曰嗚呼國之廢興種之存亡豈不由自取哉生民之
初睢睢盱盱山川阻深舟車未興鄰國相望老死不相往來
當此之時種自爲俗國自爲治其人民寡而地力足以<給R>故
有茍安之志無敵國外患故鮮<遠R>大之慮歷年滋多生理浸
仄民不能安坐以待斃也必圖所以自存其強且智者所圖
尤遠焉種與種<遇R>於是乎有爭不必干戈之相見也不必屠
坑之荐至也久之久之而強智者勝愚弱者敗強智者存愚
<pb 一b><rh>五洲圖考　序</rh>
弱者滅天<道R>然也仲虺之誥曰推亡固存孔子曰天之生物
必因其材而篤焉故栽者培之傾者覆之此其言豈故與論
語興滅<繼R><絕R>之義春秋存亡國之恉相<違R>戾哉朽蠹之木巧
匠不能斵腐敗之錦良工不能製暴棄之民上帝之所絕也
觀非墨澳三洲之土人狉行而榛處禽視而馬息獨立大地
之上數千年於茲矣一旦猝與歐人遇俄焉而分割俄焉而
奴虜俄焉而毆<逐R>若此書所載西班牙役墨西哥人如牛馬
民罷於奔命戶口漸稀今墨澳之土人寖澌寖滅黑人雖林
<總R>如故然由今之道無<變V>今之俗數十百年以後共去墨澳
土人能幾何哉西人謂北亞墨利加洲土性沃腴礦產充溢
<pb 二a><rh>五洲圖考　序</rh>
然當歐人未<遷R>往以前土人貧困無以自存由此觀之雖無
歐人寗免於覆亡之禍哉彼<紅R>黑人固然其無足怪何則彼
其智未擴而種固未<進R>腦筋血輪湮欝而不宣驟期之以效
歐人之政之學是猶飾沐猴以冠帶責孺子以成人之事也
其不類必矣中國膏腴甲大地又四千年文明之古國也民
之聰明才力舉不亞於歐人徒以獨立千載人狃所習不知
變<通R>陵夷至今袁哉耗矣其能鑒傾覆之禍而圖自存之道
雖與歐人爭強無難焉若猶是沓沓也則必謂亞洲無非墨
之禍黃人非紅黑之倫則非愚之所敢信也夫紅人黑人寗
必有罪以自絕於天哉毋<?>亦安於愚弱而不思振故也詩云
<pb 二b><rh>五洲圖考　序</rh>
殷鑒不遠在夏后之世管子曰國之存也鄰國有焉其亡也
鄰國有焉上鑒推固之言中覽因材之戒睹歐美之浡<起V>傷
紅黑之淪胥夫亦奚暇羨人而奚暇哀人乎盍自反而已矣
世之君子讀是書者觀於文野推遷之跡種族昌微之故可
以興焉</p>
<p>光緒二十四年閏三月錢塘汪康年序</p>