<pb 一a><rh>五洲圖考　序</rh>
<ti>序</ti>
<p>光緒五年已卯徐滙創益聞錄余著地輿考畧凡四歷寒暑
探究涉獵中外諸書其山川形勝風土人情各國疆域之廣
狹世代之沿革物產之盛衰人才之優劣與凡有益於見聞
足資引證者莫不粗具一篇陸續登報已刋者惟歐亞兩洲
亞洲又專梓行世名地輿圖考<迄R>今十餘載不脛而行鄴架
早空去年秋許君采白欲以其所著斐墨澳三洲考畧與余
歐亞二洲考彙爲一編余然之因改名五洲圖考噫崑崙之
脈發於培塿江漢之長始於涓滴五洲考畧僅培塿耳涓滴
耳然茍由是而旁搜遠引撫古徵今或者於中外修睦萬國
<pb 一b><rh>五洲圖考　序</rh>
通商與夫反本歸原之學不無小補也夫</p>
<p>光緒二十四年冬前京古愚氏龔柴識</p>