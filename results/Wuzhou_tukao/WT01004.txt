<pb 一a><rh>五洲圖考　序</rh>
<ti>序</ti>
<p>聖賢教天下仰觀天文之外又必俯察夫地理以故禹貢<紀R>
要荒<周V>官志職方周髀設四隤之喩鄒衍創九洲之說輿地
之學由來尙矣第六幕至高四<維R>至廣古時生靈鮮少各處
一方四海五洲之大言語不通質幣不<達R>商賈不相往來夷
夏不相聞問儒士局蹐偏隅執管窺豹好爲驚人眩世之詞
大都出於臆度姑弗論山海一<經R>荒誕離奇不足取信卽淮
南子言天圓而地方又謂地有九州八柱尙書考靈矅謂地
厚三萬里管子謂地之東西二萬八千里論說<紛R><紜R>不勝枚
舉六朝五代之人往往重而信之降至今日不値識者一笑
<pb 一b><rh>五洲圖考　序</rh>
何則溯自有明中葉西人行至印度而亞歐非三洲之地通
矣厥後高隆氏尋獲亞墨利洲而地球分新舊二壤矣又後
西人航海來東順流而南得見澳削尼諸島而五大洲形勢
瞭如指掌矣自是以來泰西各國發巨貲聘名士分往八埏
采風問俗將各方風土人<情V>物產名勝幅員之廣遠人民之
生計一一備載圖書用資參考而地學乃日益詳密矣猶恐
朝廷重之鄕民未必仿行也凡國家取士設地學之科家塾
國庠俱令名師教授童子束髪讀書卽以地圖爲始業人無
論富貴貧賤業無論士農工賈茍能就傅數年稍通文字未
有不畧知地理者中國不然自明太祖帖括之藝行有志功
<pb 二a><rh>五洲圖考　序</rh>
名之士理頭蠧簡嘔血雞窻專以制義詩賦爲進階而他學
皆不暇及甚有頭<角V>崢嶸身膺<青V>紫仍不知何物五洲何物
兩極殊可笑也竊意地學經學理當並重春秋十二公疆土
紛更爾雅十九篇山川臚列茍重經學不重地學烏得通達
其圖形此地學之要一也人生銳意攻書誰不期出而用世
然一行作吏踪跡靡常或馳驅兩粤之間或奔走三江之上
或賦皇華或歌四牡絕域<遐R>方皆所宜至非<精V>於地理烏乎
可此地學之要二也中國自<近R>數十年來交通萬國立<約R>行
商輪舶往來不遠萬里茍不知英國何在法國何在美國巴
國又何在吾恐共貨復生應亦望洋而嘆此地學之要三也
<pb 二b><rh>五洲圖考　序</rh>
行車爲邦國之常或藩服不臣興師問罪或強鄰侵偪振旅
交鋒入人之境當識要區攻人之壘宜知險隘自古勳臣大
將其所以<運R>籌帷幄制勝疆塲者必先熟悉夫道<途R>而後可
以從事此地學之要四也當　國朝定鼎之初西人來我中
邦寥寥無幾斯時之文人大抵以博古求虛名而時事皆所
不問延至今日大不其然設電<線R>行報章他國之時宜頃刻
傳之吾國上而廟堂下而市肆無不以時事爲聚談之助自
不知地理者聞之一若語海於井鼃語冰於夏虫茫然昧然
不知所指又安得與世周旋此地學之要五也人爲萬物之
靈敬長孝親之上尤當認識亁元懍十目十手之嚴不敢忽
<pb 三a><rh>五洲圖考　序</rh>
於<造R>次特是幾希智小格致功宏近取諸身不若遠取諸物
明地學則覺汪洋之大人民之衆山川禽獸之多且奇必有
一蕩蕩主宰默運其間而對越之誠不禁勃然萌發此地學
之要六也昔利瑪竇艾儒畧高一志南懷仁諸氏自駐足中
華卽以傳授西學爲已任於是博采羣言閉門著述有空際
格致職方外紀表度說坤輿圖說等書付梓行世當時名公
<卿V>爭先快覩膾炙一時是中國有全球圖考自西教士始也
惟是學問之道<愈V>求愈博愈考愈精而地輿一學亦今之詳
勝于古之畧矣光緒已卯徐滙創益聞錄龔君古愚考亞歐
二洲登諸報牘內如干章爲徐君伯愚手筆其勞亦不可沒
<pb 三b><rh>五洲圖考　序</rh>
焉厥後許君采白考非墨澳三洲事蹟旣竣重行校正次第
付梓復增以中西合表用英法二文惜表未竟而君已作古
人琴之感<?>良用<慨V>然巴國佘君懋卿<續R>許君志成其<編R>加以
德文而表之文益<備V>表之用益溥矣今以排印已畢將問世
也爲叙其<緣R>起弁于卷端</p>
<p>光緒二十五年春南沙李杕序於滙報館</p>