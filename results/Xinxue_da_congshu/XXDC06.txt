﻿<pb 一a><rh>新學大樷書　卷四十七　<sm>文學一　學術</sm></rh>
<ti>新學大樷書卷四十七</ti>
<h 1>文學一 <sm>學術</sm></h>
<h 2>學術變遷<?>論　<ti>鄭浩</ti></h>
<p>中國至今日憤於學術思想單狹孤陋自不咎漢武罷黜百家所致而間竊統<?>觀中外今古
學術@變分合之故每有其自然流轉之機論者徒@拾衆議不察其由雖附和羣詬無當
也萬物之理無不由單簡而繁雜由繁雜而統一由統一而靜守由靜守而腐敗由腐敗而
開放由開放而精闢遠而驗之石層古迹遞嬗之物類近而察之國家部族進化之政體小
而考之一人一物始終遷變之氣機大而求之陰陽造化推遷轉移之時節舉莫不範圍斯
義@降出入於一圈之中而不能外學術其一端也</p>
<p>夫學術之始於單簡者何也單簡代分為二類一結繩類一質行類</p>
<p>結繩類者由堯舜以前上至洪荒是也洪荒之世無學於前何以有學曰學者由人性而生
也人自初生耳頗能聞目頗能見手足頗能運動即已無日不在於學中何者人之性莫不
具乎欲求自適之能力無不具乎知其如何自適如何不自適之能力無不具乎倣效競勝
他人之自適之能力故自初生以來凡身之所具者舉有觸於前莫不羨而學之內以遂乎
<pb 一b><rh>新學大樷書　卷四十七　<sm>文學一　學術</sm></rh>
適宜之心外以達乎勝物之願唐虞以前無書冊而有學術豈非學之本乎性天範乎人事
而有不得不然之勢哉然乃以人相師以事相制凡耳目聞見所不及即智慮思想所不接
故其時聖智開物非無舟車宮室衣裳榖食諸制度而舉<捔RV>畧具形可以適於自治而止此
單簡之一類也</p>
<p>質行類者由唐虞以後下至夏商是也學校之制始於有虞至夏商而略備此亦學術之彬
彬盛<?>哉然而有夏則尚忠有商則尚質序射庠養賭其禮而教寓乎中學樂誦詩習其器而
化周乎內百姓日用範於一途故其時有文字而無著述非必才有不逮乃亦敦篤之風相
沿為習學士大夫但求行己無虧巳足盡乎學職詩書禮樂雖無不具體乎此而樹古無花
枝條斬斬矣此單簡之又一類也</p>
<p>茲二類者為時最久而一為無文字之時代一為無著述之時代雖其中不下幾百十變之
約而言之其為孤單簡略則同此學界之太古世也</p>
<p>其所謂由單簡而繁雜者何也法以積而大備智以積而日周蘊千萬年渾噩樸素之風久
而大發亦自然之勢也繁雜時代分為二類一官學類一師學類</p>
<p>官學類者由成周以後至東遷以前是也周公以多材多藝之躬承厯聖創重之後兼三主
<pb 二a><rh>新學大樷書　卷四十七　<sm>文學一　學術</sm></rh>
施四事典章軌度郁郁乎@故<?>易演伏義詩制雅頌禮監二成樂備九成其所以聞後世專
家之祖者無不掌於宗伯卜祝禮樂之官他如漢志所言司徒之官則助人君順陰陽明教<?>
化者也史官則厯記成敗存亡而關乎君人南靣之術者也義和之官則厯象日月敬授民
時者也理官則信賞必罰以輔禮飭<?>法者也禮官則正名位辨異同者也又如宗廟之官之
尚賢右鬼<?>行人之官之專對不辱議官之兼綜條貫農官之務本力田稗官之@言必察舉
學術之精意無不分掌於周官之中周公之世或無繁雜之患迨其後官守相傳溝絕不通
各拘其迹而紛歧見矣此繁雜之一類也</p>
<p>師學類者由春秋戰國至於漢初是也古者士人之學無不統於學校用能風<純R>道一東周
以降學校既廢諸才智聰<?>達無不思各明一義以覺世或本於性之所近或囿於素之所習
或沿於俗之所成要皆持之有故言之成理故有儒家者流道家者流陰陽家者流有法家
名家者流有墨家縱橫家雜家小說家農家者流茲數家者雖純駁盛衰固有不同而無不分
道揚鑣各是其是不相統渾其大師巨子所至風靡從者盈其後車王侯或乃擁篲此繁雜
類之極盛時也</p>
<p>茲二類者一為集古時代一為自由時代所處之時不同其由官而師則以天下之勢由治
<pb 二b><rh>新學大樷書　卷四十七　<sm>文學一　學術</sm></rh>
而亂由合而分王網既弛塗經遂闢才思所至無所覊阻用盡厥能日恢<?>新義所謂思想自
由而人材盛者我中國僅此數百年瓜分豆剖之世見其一斑此學界之中古世也</p>
<p>兵所謂由繁雜而統一者何也四海分爭必定於一羣言淆亂必衷於聖天演之理優者勝
劣者敗物類有然學類何不然孔子生於春秋上集羣聖下法百王固巳具統一學力矣而
無其勢以行之是以厯戰國漢初率未大顯及高祖親祀太牢武帝定以一尊自是而孔氏
大一統之勢成矣其亦天時人事有不得不然者乎統一時代分為三類一為經學類一為
理學類一為制藝類</p>
<p>經學類者自武帝以往至於隋唐是也漢氏五經分為十四博士經師至止學徒動以千數
利祿所誘才傺悉入斯途然乃局於訓詁絕鮮遐思孔氏大同之義湮焉萃<?>千餘年來之心
靈思想悉區於殘篇斷簡中而欲其揣肖古世之政俗冀以彌<?>合於遞<?>嬗屢變之餘夫是@
士所誦說率不周於用强用之時乃誤國刻舟求劍同堪笑憫此統一之一類也</p>
<p>理學類者則自趙宋以後迄於有明是也宋自徂徠泰山已開講學塗徑至濂洛而大暢斯
旨<?>厥後南渡則有朱陸有明則有王羅聚閧堂奧遂分二門然平心論之學術一統以來其
可以脫千古之網羅開絕新之知覺從入之途<?>姚江為最陸王之不<gap>
<pb 三a><rh>新學大樷書　卷四十七　<sm>文學一　學術</sm></rh>
乃嗤<?>學者舍經書無生活而既以靈妙之良知括之遂不屑於區區之陳言故迹也使以陽
明生今之日吾敢斷以新理想新政藝陽明當先人好之也惜哉陽明一派盛於有明至今
日而鮮有問之者空談之理學興<?>一變而且燃<?>漢熖<?>其頑<?>痼謬談宜矣此統一之又一類也
制藝類者則自有明以來終於客嵗<?>是也孔氏一統之教自經學以至理學推崇盡矣持世
者以為未足也乃為代聖立言之格將範一世而無越異<?>功令所頒壯夫燕不俯就相習既
久庸濫彌以不堪今者明鑑斯弊諸頗知時務者能言之無俟贅議而獨惜塵腐之語印於
腦質者已久今雖醒而思變而率茲朽質將以競勝於踔厲聰壯之族吾見內弊日滋外患
日逼未必非制藝之餘波厲階也此又統一之一類也</p>
<p>茲三類者皆武帝以來之變態合而言之則經學理學制藝各有統一之義即各有靜守之
義亦即各有腐敗之義分而言之則由經學而理學由統一而靜守也由理學而制義由靜
守而腐敗也此學界之近古世也</p>
<p>其所謂由腐敗而變通由變通而開放由開放而精闢者何也則自通商以來以至今日而
極於中國之前途是也中國舉諸學派至此巳<?>有窮變通久之勢予意即非文明輸入而培
根笛卡兒<?>亦必有出於中國而為之推陳出新者况以我之竭遇彼之盈乎特我中國人浸
<pb 三b><rh>新學大樷書　卷四十七　<sm>文學一　學術</sm></rh>
漬於古世文明一統之宗<?>教政治者久其根深其源遠其質靜淵博大如巨石之未易運轉
夫是以遲遲至今日也予意統一時代雖臻於腐敗之極點而得此靜質以奔赴於二十世
<紀R>之前程如巨石之一運轉而不能遏抑亦自然之勢也故中國至此非政府一二人所能
維持亦非政府一二人所能阻抑而學術之一大變遷且亦有古先聖哲所不及料者也此
學界之現在世與未來世也</p>
<p>凡茲節次雖前後殊觀久速<?>不一而氣機所至自然變遷如以為出於偶凑則曷觀中西綿
暖<?>事同符節也昔者歐洲教育之盛彰於希臘丁我春秋之世七賢迭興教科斯粹然七賢
宗旨亦非區一其他可知此亦繁雜時代也前此學旨未有間焉<?>則必其單簡時代也及基
督興十餘傳而東羅馬以國力行之自此遂駸駸入於統一時代矣統一時代雖足安靜一
時而寺院教育極於腐點遂一變而為文學再興之世再變而為思想自由之世數百年來
所謂開放變通精闢<?>諸時代又無不具焉由此觀之節次推移皆有一定如春之必夏夏之
必秋秋之必冬雖@交之時未能畫一而時序所屆皆可按期當其勢之所趙雖以暴君悍
將之力而不能遏值天時之未兆雖有賢哲宏達之士而不能開其諸中西盛衰相@者乃
西人統一之弊在東縛故其開放也早中人統一之弊在膚濫故其開放也遲後先之間@
<pb 四a><rh>新學大樷書　卷四十七　<sm>文學一　學術</sm></rh>
降斯殊執<?>耳而要固非一人一事之力所能致矣</p>
<p>今議者不察徒知以黜罷<?>百家重為武帝詬病豈知武帝當日亦有不得已於其中者武帝
之世天下既一統矣教旨不一最礙敷治擇優於孔奚怪其然顧乃意失其真諸經說理學
制藝襲其膚淺不知變通用@流弊耳若以今日之見責武帝是猶責無懷葛天以不知宮
室衣服責堯舜周孔以不知地@恒星也而世乃與始皇之燔燒屠殺同類共譏何其瞀也</p>
<h 2>西村博士自識録</h>　<ti>飲米子</ti>
<p i>日本文學博士西村茂樹以前月卒博士深通漢學又深通西學蓋東國之粹然醇儒也
其著譯書凡數十種於德育智育皆最有功焉偶檢此編覺其言論多有適於吾國之用
者因隨譯一二介紹諸我學界　飲米識</p>
<p>道德之學不出知行兩端儒教言知行兩全哲學言知行合一其意皆同王陽明更進一步
言知是行之始行是知之成余謂人之於道知之者甚多而行之者甚少是知未能直接以
生出行也蓋知與行之間更要一物焉信是也知道而不信道終不能行信也者知與行之
間之極紐也孔子所謂篤信好學是也若僅說知與行則二者連絡之力尚弱故宋儒揭出
真知二字以補之然言真知不如言篤信也</p>
<pb 四b><rh>新學大樷書　卷四十七　<sm>文學一　學術</sm></rh>
<p>大宰春臺<sm>譯者按春臺名純日\\本百年前之大儒也</sm>曰佛氏開口言信信自愚出愚者信之本也可謂特識之言
雖然有所未盡也信有二有正信有迷信通天地之理而後信者正信也為禍福所惑而信
者迷信也開口言信不獨佛氏凡宗教家皆然今日信教之徒皆迷信而巳<?></p>
<p>泰東之學說無特標一主義者故其說多散漫無統紀泰西之學說皆有一定之主義故其
說有所歸著無散漫之患雖然拘泥主義之失亦往往不免如持進化論者欲據進化之理
以盡世界萬事萬物持唯物論者欲據唯物之理以盡世界萬事萬物持唯心論者欲據唯
心之理以盡世界萬事萬物夫宇宙之事物雖因一元氣之運動然非必囿於一規則之中
者也進化者固多而退縮者亦未嘗無凡物有以質為根者亦有以靈為根者學者茍先畫
@定義於己之胸<?>中而欲强世界之大現象大變化以悉從我是大不可也</p>
<p>西學家見風俗品行之粗野者動詈之為野蠻雖然野蠻者文明之素地也今世號稱文明
國者何一不經野蠻時代而來故野蠻之風非深足惡風俗品行之最惡劣者腐敗也邪曲
也國民而陷<?>於腐敗邪曲者其脱之也極難國之滅亡皆基於是</p>
<p>古人云議論多而成功少蓋議論過於精密時或為議論所妨而不能奏功功業之成常在
議論之外也近年學問日開故官吏政論家經濟家往往皆能議論一事之來則羣議蜂起
<pb 五a><rh>新學大樷書　卷四十七　<sm>文學一　學術</sm></rh>
一是一非使人迷所適從　屠<?>殊<?>伺<?>為江夏騎曹督時西陽夷贼秒掠太守楊珉每請督將
議距贼計伺獨不言珉曰未將軍何以不言伺曰諸人以舌擊<?>贼伺惟以力耳　今日言政
事言理財言教育言實業之人皆以舌為之者多而以力為之者寥寥如晨星焉可慨</p>
<p>邊沁曰政府者有害之物也然所以設之者以小害物制大害物而巳其言雖有弊然不可
謂全無理也故政府害民之事少而能制止他之大害者良<?>政府也其民必享幸福政府害
民之事多而不能制止他之大害者惡政府也其民之受禍將不可測</p>
<p>除弊宜以漸若急除之則潰裂四出遂不可拯此經世家之常言也其言固非無理雖然若
一概主漸而斥急天下將皆自安於弊中而不覺悟於是其弊益深厚有不至國亡不止者
譬如病毒在身以緩和之藥治之其病毒益侵蝕身遂隕焉若於彼時以快刀截斷病源雖
復一時苦痛遂可望全愈今日亦有許多之事宜用霹靂手叚不宜用緩慢手叚者余日望
良<?>政治家之快刀久矣</p>
<p>以疑心聽<?>人言為政者之大戒也疑心一存則忠言如偽正言如邪智言如愚要言如散甚
者並疑其進言之人物而誤其忠奸雖然使聽言者生此疑心之由推其本初則言者亦與
有罪也世人之無誠心未有若今日之甚者其外靣言公利其內心全在私利言為國家而
<pb 五b><rh>新學大樷書　卷四十七　<sm>文學一　學術</sm></rh>
實為己言助人而實欲陷<?>人若此者比比皆然聽者初信之後知為其所賣再不墮其計因
此機心日樍日深終至於盡人互相疑而後巳<?>是言者之偽言為原因而聽者之疑心為結
果也坐是之故社會之信義掃地以盡國家之憂莫大於此</p>
<p>凡欲為一事業者無論為政治為教育皆不可不兼理與情兩者而用之若論事物之理則
不可不棄情而專據理　此英儒斯賓塞之言也今世人論理多失其正鵠者皆由其論據
雜以情也故是非邪正混淆而無所把捉論事者尤當於此二者之差別深致意焉</p>
<p>國之進步若栽花果欲得良花美果者不可不糞其土地培其根幹則良花美果自然生焉
或擇他之良種而移植焉則亦能繁茂矣不然者於土地根幹曾不措意見他木所開之美
花他樹所結之良果摘取之緣附於已之樹木以為美觀誰不笑其大愚乃世之以識者自
命者亦往往學此伎倆焉可為浩歎</p>
<p>國民之風氣宜剛强不宜柔弱剛强雖進於粗暴然教育之則能興其國焉柔弱者一轉而
為卑屈再轉而為腐敗永不能復生剛健之民而國遂不可救</p>
<p>凡社會以平和為最可貴雖然俗人好平和過度遇有爭曲直者傍人專謀事之穩便使直
者之說不得伸而模糊以了事坐是之故下情被抑於中途而不能上伸直者屈曲者恣而
<pb 六a><rh>新學大樷書　卷四十七　<sm>文學一　學術</sm></rh>
社會之道義墜地焉不可不戒也</p>
<p>凡宗教皆有戒佛家之五戒十戒耶教之天主十戒回教之五戒皆是也此宗教之隹處也
戒者也儒教所謂克己是也無克己之學者必不能善其身今之言學問者皆不下克己工
夫不惟不下工夫而已反<嗤V>笑克己慎獨種種切實之學問謂為迂談縱逸身心惟以學功
利之術為自得乃如之人使其得志放僻邪侈無不為矣有教育之任者不可不深長思也
世人動言教育兒童者規則不可過嚴恐失其伸張之氣或流於怯懦或陷<?>於卑屈不如聽
其稍任性則自由之氣可使發達此似是而非之言也凡兒童之驕傲任性者以富豪之家
父母溺愛者為最甚此等子<?>弟大率懦弱而不勉學業傲狠而不用師長之言及年稍長則
惑<?>溺酒色一無成就反是而家風嚴肅者其兒童能守規則成就學業者多教育者能體此
意則稍過於嚴厲不使陷<?>於縱恣為最要矣古之養者紀律之兵常强放慢之兵常弱亦
同此理而已</p>
<p>自古英雄豪傑不能檢兩朿其身而自放縱者往往有焉是豪傑之短處也雖然彼豪傑以有
他種大功業故其小節世人或不之問焉今世之自命豪傑者動則放縱無度而猶以不拘
小節自許問其事業如何則惟大言放語其實功毫無足觀者彼無豪傑之長處而惟有其
<pb 六b><rh>新學大樷書　卷四十七　<sm>文學一　學術</sm></rh>
短處譬之刀劍真豪傑如名刀雖有小瑕疵不失其為利刃今之假豪傑如有大瑕疵之鈍
刀真是一文不值</p>
<p>印度之因明言求真理之法有三曰現量曰比量曰聖教量余亦有求真理之七法其一直
覺法又名良心判斷法如一壯大之男子打擲一幼弱童子而奪其所持之物一見便知其
曲直是也其二比較事實法彼此比較而知其得失也如今者欲借國債於外當考前此外
國借債之厯史由於若何政策所得若何結果而因以參照於我邦判其得失是也其三推
度法如見河水之濁因想水源之處必有大雨見風俗之頺敗而推其頺敗之源在於何處
是也其四折衷法兩端之論各具一理則取其中者以為真理如性善惡之論是也其五權
衡法有兩反對之意見各含多少之道理因權其輕重而取其重者如孟子紾兄之臂而奪
之食不紾則不得食之喻是也其六背靣反證法世間謬論流行察其背靣而舉其反證則
真理自現如宗教家言謂無宗教則人類皆兇暴今若觀各種宗教未入我國以前人類之
情狀若何則其謬自不辨而明是也其七多聞闕疑法道理有可疑者廣考識者之言取其
可信之部分其餘悉存而不論如達爾文之進化論是也</p>
<h 2>羣學說</h>　<ti>蔡鶴廎<?></ti>
<pb 七a><rh>新學大樷書　卷四十七　<sm>文學一　學術</sm></rh>
<p>羣學者所以明人與人合力之道而以其力與外之壓力相抵者也外力有二一自然之力
一人為之力生民以來未有不與此兩力相抵而能生存者也存之久暫以抵力與壓力相
消之數之多寡為衡自然之壓力非抵力不能消而人為之壓力<?>則可以愛力化合之化合
也者滅彼一以增此一是倍滅而倍增也如是遞滅遞增以至於無可滅則人為之壓力消
盡而自然之壓力獨存夫生民以來以極微之力極繁之兩壓力相抵而猶足以暫存則夫
盡化合人為之力而以與孤行之自然壓力相抵豈尚憂力之不足而不克久存也乎化合
也者羣也遞滅遞增也者由小羣而大羣也至於無可滅則合天下為羣矣合其力以抵自
然之壓力而無不勝於是災@不作民無天礼<?>則孟子所謂性善而春秋所謂大一統所謂
太平而禮運所謂大同者也</p>
<p>愛力者何謂也曰仁也仁者人也相人偶也於文二人為仁二人者夫婦也仁之所託始也
夫婦生子於是有親子親<?>不一子也於是有兄弟姊妹是為家及其子之婚嫁也而有子則
遞演為宗族為姻婭是民族之權輿<?>宗族姻婭不必比戶於是有以比戶羣者為<010>里是國
民之權輿<?>宗族姻婭鄰里不必其同業也於是有以同業羣者為朋友是會黨之權輿<?>朋友
之中有先知先覺者為後知後覺所受教於是有師弟業不皆同也而奉生者不能不互相
<pb 七b><rh>新學大樷書　卷四十七　<sm>文學一　學術</sm></rh>
為資於是有市易市易之事不能無紛爭也而夫婦親子兄弟姊妹宗族姻婭鄰里朋友師
弟之間各以其意交接則參參差差者責備之原責備則紛爭之原於是求有能董其紛爭
而平之斟其參差而一之者而委之以公權於是有若民而君不能獨任也簡其同業者而
分之權於是有君臣是為國國者有界界以外皆國也國與國不能無交涉於是有外交</p>
<p>化學之理化學家所詳也其例甲與乙合而遇丙丙與乙之愛力而勝於甲與乙焉者則乙
必與甲化分而合於丙其或有丁勝於丙而戊勝於丙者其例同是故羣之分合視愛力之
厚薄</p>
<p>愛力者化合之資也及其既合而不散也則謂之結力結力之固也由質點之同性也凡物
體雖析之至於極微而質點無不同者是故羣之分合視所以為羣者之純馶</p>
<p>質點同性矣而又以其結合之式之不同為堅脆之差滊質其最脆者也流質次之而定質
為最堅外力鑠之可以改定而流改流而滊蓋漲大其點而易其原式矣炭<?>與筆鉛與金剛
石其質固而堅脆不同者式異故也是故羣之强弱視其結合之式之美惡</p>
<p>羣者有機物之象也有機物者不特有結合之力而又有造構之機能其作用之靈蠢視造
構之簡單與複雜以全體而言皆細胞所成也而神經作用遠勝於骨肉者造構複襍故也
<pb 八a><rh>新學大樷書　卷四十七　<sm>文學一　學術</sm></rh>
故羣之作用視其造構之單複</p>
<p>羣之分合視愛之厚薄何謂也孟子所謂得道者多助失道者寡助多助之至天下順之寡
助之至親戚叛之及三代之得天下也以仁失天下也以不仁之類是也</p>
<p>羣之分合視所以為羣者之純駁何謂也天演論所謂欲致治之隆必以民力民智民德三
者之中求其本故聖人為之學校焉學校之制善而智仁勇之民共智仁勇之民共夫而後
其國乃一富而不可貧一强而不可弱也是也</p>
<p>羣之結合之式之美者何謂也曰人各有畔一也人各有職二也</p>
<p>羣之造構之複襍何謂也曰通功易事一也有畔有職而又有以調適於其間二也不得已
則盡其職而棄其畔三也</p>
<p>人各有畔何謂也孔子所謂己欲立而立人己欲達而達人斯賓塞所謂人各自由而以他<?>
人之自由為界是也人各有職何謂也孟子所謂食功斯賓塞所謂丁成以後工食為正比
例是也</p>
<p>通功易事何謂也孟子所謂有大人之事有小人之事或勞力或勞心勞力者治於人而食
人勞心者治人而食於人是也</p>
<pb 八b><rh>新學大樷書　卷四十七　<sm>文學一　學術</sm></rh>
<p>調適於畔與職之間者何謂也斯賓塞所謂民未成丁工食為反比例而墨子所謂養老之
政窮民無告之政近世所謂慈善事業是也</p>
<p>盡職棄畔何謂也孔子所謂殺身成仁孟子所謂舍生取義而斯賓塞所謂羣己並重舍己
為羣者也　<ti>任公</ti></p>
<h 2>合羣論</h>
<p>自地球初有生物以迄今日其間孳乳蕃殖蠕者泳者飛者走者有覺者無覺者有情者無
情者有魂者無魂者其種類其數量何啻京垓億兆問今存者幾何矣自地球初有人類以
迄今日其問孳乳蕃殖黃者白者黑者椶者有族者無族者有部者無部者有國者無國者
其種類其數量何啻京垓億兆問今存者幾何矣等是軀殼也等是血氣也等是品彙結集
也而存馬者不過萬億中之一餘則皆姜然落澌然滅矣豈有他哉自然淘汰之結果劣者
不得不敗而讓優者以獨勝云爾優劣之道不一端而能羣與不能羣實為其總原</p>
<p>合羣之義今舉國中稍有知識者皆能言之矣問有能舉合羣之實者乎無有也非惟國民
全體之大羣不能即一部分之小羣亦不能也非惟頑固愚陋者不能即號稱賢達有志者
亦不能也嗚呼茍此不羣之惡<?>性而終不可以變也則此蠕蠕芸芸之四百兆人遂不能逃
<pb 九a><rh>新學大樷書　卷四十七　<sm>文學一　學術</sm></rh>
劣敗之數<?>遂必與前此之萎然落澌然滅者同一命運夫安得不痛夫安得不懼吾椎原不
羣之故有四因焉</p>
<p>一曰公共觀念之缺乏　凡人之所以不得不羣者以一身之所需求所欲望非獨力所能
給也以一身之所苦痛所急難非獨力所能捍也於是乎必相引相倚然後可以自存若此
者謂之公共觀念公共觀念者不學而知不慮而能者也而夫<?>演界之優劣即視此觀念之
强弱以為差夫既曰不學而知不處<?>而能矣然其間又有强弱者何也則以公觀念與私觀
念常不能無矛盾而私益之小者近者往往為公益之大者遠者之蟊贼也故真有公共觀
念者常不惜犧牲其私益之一部分以擁護公益其甚者或乃犧牲其現在私益之全部分
以擁護未來公益非拂性也蓋深知夫處此物競天擇界欲以人治勝天行舍此術末由也
昧者不察反其道以行之知私利之可歆而不知公害之可懼此楊朱哲學所以橫流於天
壤而邊沁之名理所以為時詬病也此為不能合羣之第一病</p>
<p>二曰對外之界說不分明　凡羣之成必以對待茍對於外而無競爭則羣之精神與形式
皆無所著此人類之常情無所容譯者也故羣也者實以為我兼愛之兩異性相和合而結
搆之有我見而自私焉非必羣之害也雖然一人與一人交涉則內吾身而外他人是之謂
<pb 九b><rh>新學大樷書　卷四十七　<sm>文學一　學術</sm></rh>
一身之我此羣與彼羣交涉則內吾羣而外他羣是之謂一羣之我同是我也而有大我小
我之別焉有我則必有我之友與我之敵既曰羣矣則羣中皆吾友也故善為羣者既認<?>有
一羣外之公敵則必不認有一羣內之私敵昔希臘列邦干戈相尋一遇波斯之來襲則忽
釋甲而相與@血焉對外之我見使然也昔英國保守自由兩黨傾軋衝突無甯嵗及格里
述亞戰爭起雖反對黨亦以全力助政府焉對外之我見使然也昔日本自由進步兩黨
政綱各異角立對峙遇藩閥內閣<?>之解散議會則忽相提携結為一憲政黨以抗之對外之
我見使然也故凡結集一羣者必當先明其對外之界說即與吾羣競爭之公敵何在是也
今志士汲汲言合羣者非以愛國乎非以利民乎既以愛國也則其環伺我而憑陵我者國
仇也吾公敵也舍是則無所為敵也既以利民也則其箱<?>壓我而脧削我者民贼也吾公敵
也舍是則無所為敵也茍其內相敵焉則其羣未有不為外敵所推陷<?>而夷滅者也而志士
顧昧此焉往往舍公敵大敵於不問而惟斷斷焉爭小意見於本@無他知小我而不知大
或用對外之手叚以對內所以鷸蚌相持而使漁人竊笑其後也此為不能合羣之第二病</p>
<p>三曰無規則　凡<?>一羣之立也少至二三人多至千百兆莫不賴有法律以維持之其法律
或起於命令或生於契約以學理言則由契約出者謂之正謂之善由命令出者謂之不正
<pb 十a><rh>新學大樷書　卷四十七　<sm>文學一　學術</sm></rh>
謂之不善以事勢言則能有正且善之法律尚也若其不能則不正不善之法律猶勝於無
法律此羣學家政學家所同認也今志士之倡合羣者豈以不正不善之法律之病民弱國
而思所以易之耶乃夷考其實或反自陷<?>於無法律之域幾何不為彼輩所籍口以相鋤也
不甯惟是而使本羣中亦無所可恃以相團<?>結巳集者望望然去未來者裹足不前旁觀者
引為大戒則羣力安得擴張而目的何日能達也吾觀文明國人之善為羣者小而一地一
事之法團<?>大而一國之議會莫不行少數服從多數之律而百事資以取决乃今之為羣者
或以一二人之意見武斷焉梗議焉其無規則者一也善為羣者必委立一首長使之代表
全羣執行事務授以全權聽其指揮乃今之為羣者只知有自由不知有制裁其無規則者
二也叩其故則曰以少數服從於多數是為多數之奴隸也以黨員服從於代表人是為代
表人之奴隸也嘻是豈奴隸之云乎人不可以奴隸於人顧不可以不奴隸於羣不奴隸於
本羣勢必至奴隸於他羣服從多數服從職權<sm>即代\\表人</sm>正所以保護其羣而勿使墜也而不然
者人人對抗不肯相下人人孤立無所統一其勢必相率為野蠻之自由與未為羣之前相
等雖無公敵猶不足以自立而况夫日有反對者之秉其後也此為不能合羣之第三病</p>
<p>四曰忌嫉　吾昔讀曾<?>文正戒子書中忮求詩而悚然焉其言曰善莫大<?>於恕德莫凶於妒<?>
<pb 十b><rh>新學大樷書　卷四十七　<sm>文學一　學術</sm></rh>
<妒V>者妾婦行瑣瑣奚足數已拙忌人能巳塞忌人遇己若無事功忌人得成務已若無黨援
忌人得多助勢位茍相敵畏偪乂<?>相惡己無好聞望忌人文名著己無賢子孫忌人後嗣裕
爭名日夜奔爭利東西騖但期一身榮不惜他人污聞災或欣幸聞禍或悅豫問渠何以然
不自知其故嗚呼此雖曰老生常談乎然以今日之誤解邊沁學說者實當頭一棒之言也
吾輩試夙夜一自省焉其能悉免於如文正所訶乎吾國人此等惡質積之數千年受諸種
性之遺傳染諸社會之習慣幾深入於人人之腦中而不能自拔<?>以是而欲求合羣是何異
磨甎以作鏡蒸沙以求飯也夫宗旨茍不同則昌言以攻之可也地位茍不同則分功以赴
之可也乃若宗旨同地位同則戮力同心以共大業善莫大焉夫所謂戮力同心者非必强
甲之事業而使合於乙也同歸而殊途一致而百慮目的既共指於一處其成也則後此終
必有握手一堂之日即不然或甲敗而乙成或乙敗而甲成而吾之所志固已達矣事茍有
濟成之何必在我仁人君子之用心不當如是耶又就令見不及此而求競勝於一時專美
於一己則亦光明磊落自出其聰明才力以立於天演界中茍其優也雖千萬人與我競亦
何患不勝茍其劣也雖無一人與我競亦何恃不敗天下之事業多矣豈必排倒他人而始
客卿一席嗚呼思之思之外有國難內有民箝<?>同胞半在酣夢之中前途已入泥犁之境吾
<pb 十一a><rh>新學大樷書　卷四十七　<sm>文學一　學術</sm></rh>
力而能及也則自拯之獨力不能也則協力拯之吾力而無濟也則望他人拯之其<gap>
萌拉檗為一國之仇讐効@力耶愚不肖@吾<?>無望焉無責焉顧安得不<?>為號稱賢<?>智者正<?>
告也此為不能合羣之第四病</p>
<p>此其大畧也若詳語之則如傲慢如執抝如放蕩如迂愚如嗜利如寡情皆足為@羣之大
蠧有一於此羣終不成吾聞孟德斯鳩之論政也曰專制之國其元氣在威力立憲之國真
元氣在名譽共和之國其元氣在道德夫道德者無所往而可以弁髦者也然在前此之中
國一人為剛萬夫為@其所以為羣者在强制而不在公意則雖稍腐敗稍渙散而猶足以
存其鞹以迄今日若今之君子既明知此等現象不足以戰勝之天擇而別思所以易之則
非有完全之道德其奚可哉其奚可哉吾聞彼頑固者流既聒有辭矣曰今日之中國必不
可以言共和必不可以言議院必不可以言自治以是畀<?>之徙使混雜紛擾傾軋殘殺以猶
太我中華不如因仍數千年專制之治長此東縛焉馳驟焉猶可以免滔<?>天之禍吾惡其言
雖然吾且悲其言吾且慚其言嗚呼吾黨其猶不自省不自戒乎彼輩不幸言中猶小焉者<?>
也而坐是之故以致自由平等權利獨立進取等最美善高尚之主義將永為天下萬世所
詬病天下萬世相以談虎色變曰當二十世紀之初中國所謂有新思想新<?>知識新學術之
<pb 十一b><rh>新學大樷書　卷四十七　<sm>文學一　學術</sm></rh>
人如是如是亡中國之罪皆在彼輩焉嗚呼嗚呼則吾儕雖萬死其何能@也</p>
<h 2>物競論駁義　<ti>方澤山</ti></h>
<p i>日本加藤弘之著一書名曰强者權利之競爭經譯書彙編發行所譯行而改名為物競
論其書主張權力多据過去及現在以輕測未來大概占物競之側靣而於其進步甚為
有礙譯者不審更以物競之全體相付是不獨妨其進步幾幾乎欲亡其原質余甚懼焉
乃刺其偏陂過當之處著為駁義海內究理家試取現行譯本一一覆按之庻知余之為此
冀以表世界之公理求平和之幸福非徒嘵嘵以攻撃為快也</p>
<h 3>第一節　表明物競之全體</h>
<p>物競者始於爭存而歸於進化今欲知進化之極點至如何形狀而止及如何時代而後驗
恐聚無數哲學家不能答此問題然但舉其體段亦尚不難分晰蓋物競之體段有三曰力
競曰智競曰德競總之不出於優勝劣敗一語而已然使談物競者抱優勝劣敗之一語汎
汎言之而不將力智德三者詳為分剖必至生出淺嘗偏倚之弊如以力競而論則强者為
優弱者為劣而此强者斷非優之極點遂欲去優劣二字以强弱二字代之固公理所不許
也</p>
<pb 十二a><rh>新學大樷書　卷四十七　<sm>文學一　學術</sm></rh>
<p>大抵狉獉之世力競最慘<?>為言物競者所不忍言中古以來稍稍滅革而卒不能出力競之
界近世歐美發現之形狀似巳由力競漸入智競則優點在智而不在力過此以往智競亦
非極點必將由智競之極而更趨於德競天演物競之體方始完全雖其中曲折變化斷不
為吾人之所料要此三者之等級固屬牢不可破者矣</p>
<p>今加藤氏所著書張權力蔑理義茍其言之昌行於後則君權必返於專制自由權必趨於
喧嚣大一統權必付於恣睢暴戾互相角抵之手而世界之禍烈矣窺氏之宗旨不過以强
權之說易以信今而傳後得成為一家幸矣初不欲以此樹幟於公理之林也譯者震其詞
辯而意明駸駸乎有包括一世界之勢不揣本末遽以物競屬之一若物競之事截然至於
力界而止可謂掩太行於一指者也</p>
<h 3>第二節　駁原書總論</h>
<p i>論曰凡有利於己者莫不互相爭競其狀雖千差萬別然孜孜汲汲唯戰勝他人以利一
己之是務彼仁人君子輙以損己利人為修身之要亦歸於空言而已蓋馳驅於競爭塲
中以謀一己之利益此一定之天則即仁人君子亦不能出其範圍也</p>
<p>駁曰物競之進步始於自營故營私一義為言物競者所不必諱此猶之加藤氏利己之說
<pb 十二b><rh>新學大樷書　卷四十七　<sm>文學一　學術</sm></rh>
也至欲据此為萬世不變之公例究理者斷斷不敢憑信善乎赫胥<?>黎之言曰凡人之生莫
不有欲其始能戰勝而為天之所擇以此其後相贼而為天之所誅亦以此自營大行羣道
將息而人種滅矣蓋人種初成之時渾渾沌沌類與禽獸無大差異不知自營者占多數知
自營者占少數故自營者得以戰勝而見優漸而知與不知相平漸而知者占多數漸而不
知者幾於淨絕於是自營之人滿非相殘賊無以展營之界營之不已而無以遏之勢不至
壞羣道滅人種不止仁人君子見其理而不忍不為之防乃矯為損己利人之說博施濟衆
堯舜猶病宜氏之訾為空言也然氏於此不知進求折衷之論遂守人欲之成例驅一世於
殘賊之途而不惜可不謂忍於心而闇於理乎大學言平天下以絜矩之道中庸曰施諸己
而不願亦勿施於人近世太平公例曰人得自由而以他人之自由為界亞丹斯密曰大利
所存必其兩益損人利己非也損己利人亦非嗚呼公理之所在可謂古今不渝東西一致
者矣而氏方將引仁人君子入損人利己之範圍吾不知其將使後之世界收何等之惡<?>果
而後快也</p>
<p i>論曰權力之競爭即强者權利之競爭且權力者即以一身言之固隨世運之進步以為
進步然决非公理公義所使然皆强者之權利所使然也</p>
<pb 十三a><rh>新學大樷書　卷四十七　<sm>文學一　學術</sm></rh>
<p>駁曰氏之全書皆据厯史之巳事證現時之外形以快其縱橫馳驟之論此數語其見端也
今試持矛刺盾以氏所謂世運之進步與决非公理公義所使然二語兩兩相照則可以揣
知其說之非夫氏之所謂世運非他權力之世運是也氏之所謂進步非他權力之進步是
也揭而言之曰權力世界之進步而巳殊不知權力世界之內有有權力無權力之比例有
少權力多權力之比例有强暴權力平和權力之比例當其次第進步之始何以無少者强
暴者不能同時進步而以此進步為有者多者平和者之所獨擅析而探之溯而窮之必各
各有其偶合於理義之原點始得占有權力之進步此一說也又此權力進步之實際可以
管轄世界至於權力膨脹無可復進之日不得謂世界之進步與之倶止此時所謂權力界
者將無故而由膨脹退處於消縮乎抑必有他界之膨脹力足以勝之乎固可斷為權力消
縮之原因即理義膨脹之結果也此又一說也然而由前之說所謂權力者殆如巳成之烈
火而其初之偶合於理義者不過具能燃性之一微點茍欲於熊熊燎原之中求此原點之
所在固屬渺不可尋之事由後之說將舉此巳成之烈火而謂其非火而所謂真火者乃終
在此渺不可尋之一點因據此渺不可尋之一點而謂其終必發達布滿於一世界使此世
界有此真火無燎原之禍而有菽粟之用便此烈火以真火故消滅淨盡則尤較前說為駭
<pb 十三b><rh>新學大樷書　卷四十七　<sm>文學一　學術</sm></rh>
聽而莫不疑其為癡人夢中之思想也前者蒼蒼後者茫茫呼者氣竭聞者充耳固耳乎加
藤氏蔑理之而不談矣今起驚灘逆流萬夫挽舟進以尺寸退以尋丈坦途遥遥欲上不上
其勢難也有天操刃<?>斷其巨绠脱若飛隼爛若虀粉其勢易也是故權力世界之危險譬之
逆流居此世界而言理義譬之挽舟環球之上人類之中方當同此責任同此目的萬心同
思萬口同言萬手同著進而不喜退而不懼我生之後繼我如故坦途雖遠終必克赴而加
藤氏乃操刃<?>斷綆順勢一快而不計舟之糜爛也嗚乎其亦不仁之甚矣</p>
<h 3>第三節　駁原書第一章</h>
<p i>論曰人類天賦之權利要不過空談而已何則人類以天演而權力漸次失均此一定之
天則故不第萬物界而已即在人類界亦不過强者之權利無所謂天賦也且所謂强者之
權利其實不得謂之權利要不外乎權力由此觀之天賦之權利如夢幻如泡影一遇强者
之權利則忽焉消歸於無何有之鄉譬之月光借日以為明茍日光驟烈則月光漸滅一定
之理也</p>
<p>駁曰搏搏大土共此一母哀樂喜怒飮食男女是謂天賦或惡或善或貴或賤或理或亂千
差萬變是謂天演當則制貧强則制弱以彼優厚勵此劣薄是謂天擇天賦之初欲其無等<?>
<pb 十四a><rh>新學大樷書　卷四十七　<sm>文學一　學術</sm></rh>
無等無進演為多等多等相懸擇其優等此自理<?>趨勢之進步也所擇漸多所演漸少所賦
漸合此自勢歸理之進步也處趨勢之世欲理之暴復而不知理之進步必由於勢之進步
者盧索氏偏於天賦人權之旨也處趨勢之世信理之不復而不知勢之進步終歸於理之
進步者加藤氏偏於天擇强權之旨也盧索氏之言曰吾人權利全由天授蓋謂舉吾身而
唯所欲為為天所賦之權利是說也不獨加藤氏詆之今泰西學者亦頗詆之然盧索氏生
於法國革命之前國運頹靡社會腐敗故激而為慷慨過情之論智者猶當諒之非若加藤
氏生於立憲之國度文明猛進之世界而張皇專制高談壓力為大惑而不可解也以吾折
衷於孔孟之道則盧索氏為狂狷而加藤氏其鄉愿矣</p>
<p>今試問冥冥之中蒼蒼之表若所謂賦果有造命而注籍者乎若所謂演果有鑄形而傳色
者乎若所謂擇果有取白而棄黑者乎必曰無有也而泰東之聖賢泰西之哲學卒莫不授
權以天而以謂折衷之地然則天者非他公理而已矣理也者勢之母也天賦也者理之母
也自物競之勢觀之則天演天擇勢之理也自天賦之理觀之則天演天擇理之勢也勢之
全盛理則幾微與勢接者日以多與理接者日以寡有一人焉大索理之所在而謂為如夢
幻如泡影如入無何有之鄉固亦未為過論也乃至謂勢為日謂理為月謂理終滅謂勢不
<pb 十四b><rh>新學大樷書　卷四十七　<sm>文學一　學術</sm></rh>
滅因熱傳熱未慮而决鹵莽滅裂不可殫詰非余之所敢默矣嗟乎孰日孰月孰滅不滅百
千萬刼昭昭復雪無容執一沙數以計得失據一剎那而競長短也</p>