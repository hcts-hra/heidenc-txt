<pb 十一b><rh>新學大樷書　卷十一　<sm>政法十一　君主</sm></rh>
<h>君主無責任義</h>　<ti>任　公</ti>
<p>凡立憲君主國之憲法皆特著一條曰君主無責任君主神聖不可侵犯此其義何曰此過
渡時代之絕妙法門也此防杜革命之第一要著也</p>
<p>君主者一國之元首而當行政機關之衝者也凡行政者不可不負責任行政者而不負責
任則雖有立法機關亦為虛設所公立之法度終必有被蹂躪之一日而治者與被治者之
間終不得協和是立憲國所大忌也然則行政首長之君主反著明其無責任以使之得自
恣毋乃與立憲精神相矛盾耶而豈知立憲政體之所以為美妙者皆在於此</p>
<p>憲政之母厥惟英國英國人有恒言曰君主不能為惡以皮相論之此可謂極無理之言也
夫君主亦猶人耳人性而可使為不善也豈其履此九五而遂有異也雖然考諸英國今日
之實情則此言良信矣於何證之夫所謂君主之惡者則任用不孚民望之大臣以病民一
也民所欲之善政而不舉二也民所惡之秕政而强行三也英國則何如英國憲法皆不成
文故各種權力範圍之消長其沿革不可不徵諸厯史今考英國任命大臣之成例自千六
百八十九年維廉第三納桑達侖之言命下議院中最占多數之黨派之首領使組織政府
以後沿為成案凡非得議院多數之賛成者不得在政府至后安時代玆例益定當時首相
<pb 十二a><rh>新學大樷書　卷十一　<sm>政法十一　君主</sm></rh>
瑪波羅本保守黨首領及戰事起保守黨雖反對而進步黨賛<?>成之政府卒不更易是其證
也及占士第三雖欲自攪<?>政權任用私人卒為議會所抗不能行其志至占士第四維廉第
四時王權之限制益<?>嚴逮前皇<?>域多利亞六十年中此例益鐵案如山不能動矣爾後格蘭
斯頓的士黎里<?>兩雄角立時代每當總選舉時在朝黨察視議會中不及敵黨之多數即不
待開國會而自行辭職由此觀之英國政府各大臣非得以君主之意而任免之者也其任
免之權皆在國民是君主不能任用失民望之大臣以病民有斷然也其不能為惡者一也
英國當查里士第二維廉<?>第三時代凡政府會議則君主亦列席而置可否焉占士第一以
後此例遂廢一切政略由大臣行之君主絕不過問夫大臣之辦<?>理政務非經君主畫諾不
能施行固也雖然若大臣以不能實行其政略之故欲去其職而國會賛<?>成大臣必欲要求
其實行乃至各選舉區皆賛<?>成國會之要求則君主例不得拒之故名士安遜嘗<?>言英國自
一千七百十四年以後君主與大臣其實權易位前者則君主經大臣之手以治國後此則
大臣經君主之手以治國也云云由此觀之則英國君主不能阻民所欲行之善政有斷然
也其不能為惡者二也自亨利第八以來君主屢獨斷以辦<?>外交之事及占士第三以後至
於今日凡君主引見外國使臣必以外務大臣陪席其與外國君主來往書簡非經首相或
<pb 十二b><rh>新學大樷書　卷十一　<sm>政法十一　君主</sm></rh>
外務大臣一覽不能發出而君主特權之自由殆皆喪失又不徒於外交為然耳於內治亦
然占士第四時嘗有愛爾蘭人受死罪之公叛者王欲自行特權命愛爾蘭總督赦之首相
羅拔比爾反對之謂非經責任大臣之手不能行此權其事遂止自玆以往王者益無敢自
恣矣由此觀之則英國君主不能强行民所惡之秕政有斷然也其不能為惡者三也質而
言之則英國君主豈徒不能為惡而巳雖善亦不能為顧稱此不稱彼者惡則歸大臣善則
歸其君耳雖然彼君主者既肯<?>盡委其權於國民所信用之大臣而不與之爭斯即善之大
者也則雖謂英國君主能為善不能為惡誰曰不宜</p>
<p>夫人至於不能為善不能為惡則其萬事毫無責任豈待問哉故英國國民無貴無戝無貧
無富無老無幼無男無女無不皆有責任惟君主則真無責任英國憲政者各國憲政之母
也故凡立憲國之有君主者莫不以無責任之一語泐為憲文雖其行用特權之範圍不無
廣狹<?>之殊<?>要其精神則皆自英國來也所謂君主無責任者如是而巳如是而巳</p>
<p>君主所以必使之無責任者何曰避革命也<sm>此義本甚淺顯人人意中所有也而在@憲君\\主國之學者多不肯揭破言之日本人尤大忌
焉則美其名曰君主神聖故\\無責任有特權故無責任</sm>凡<?>有責任者不盡其責則去不盡其責而不去則夫立於監督
之地位者例得科其罪而放逐之此天地之通義也儒教之言君主政體則有責任之君主
<pb 十三a><rh>新學大樷書　卷十一　<sm>政法十一　君主</sm></rh>
也故曰殘<?>賊之人謂之一夫聞誅一夫未聞弒君故曰君之視民如草芥則民視君如寇讐<?>
故曰湯武革命順乎天而應乎人<sm>春秋之義凡君主為孔子所絕者不一而足絕之者<?>皆以\\其不盡責任也孟子言責任之義尤深切著明其詥齊王
云友人凍餒妻子則如之何士師不能治事則如之何四境之內不治則如之何皆以喚醒\\責任觀念已<?>又云求牧與芻而不得則<?>反諸其人乎抑亦立而待其死乎皆責任之義也</sm>
凡以示夫監督人所應行之權利也夫代表一國而當行政之衝者其責任非猶夫尋常責
任也十事九盡責而一不盡焉則固已不可以尸其位而彼君主者終其身而當此衝者也
短者數年長者數十年雖舜禹復生豈能保無百一之失乎有之而民隠忍焉今日可隱忍
其一他日即可隱忍其百而政其紊國其頹矣有之而民不隱忍焉則是革命終無巳時也
夫一人之身數十年之久而其責任之難完固巳如是而况<?>乎世及以為禮卜世至數十卜
年至數百者耶若是乎君主與責任勢固不能並行重視君主則不可不犧牲責任重視責
任又不可不犧牲君主而孔孟乃欲兩利而俱存之此所以中國數千年君主有責任之名
無責任之實而革命之禍亦不絕於厯史也</p>
<p>泰西之民知其然也以為凡掌一國行政之實權者不可不負責任既負責任則必隨時可
以去之留之而不能以一人一姓永尸其位而所謂實權者或在元首焉或在元首之輔佐
焉茍在元首則其元首不可不定一任期及期而代如古羅馬之孔蘇今合眾國法蘭西之
<pb 十三b><rh>新學大樷書　卷十一　<sm>政法十一　君主</sm></rh>
伯理璽<?>天德是也茍欲元首之不屢易則其實權不可不移諸元首以下之一位今世立憲
君主國所謂責任大臣是也故夫一國之元首惟無實權者乃可以有定位惟無定位者乃
可以有實權二者任取一焉皆可以立國混而兼<?>之國未有能立者也即立矣未有能久存
於今日物競天擇之塲者也善哉君主無責任點哉君主無責任</p>
<p>君主無責任故其責皆在大臣凡君主之制一法布一令非有大臣之副署<sm>副於君主\\以署名也</sm>則不
能實行故其法令之不愜民望者民得而攻難之曰吾君本不能為惡也今其為惡皆副署
者長之逢之也故雖指斥其政而不為不敬廢置其人而不為犯上而彼副署者亦不得不
兢兢於十目十手之下以自檢自黽而一國之政務乃完善之至也君主無責任使然也</p>
<p>或曰漢制有災異則策免三公<sm>孔子之義凡君主皆對於天而負責\\任故有災異則君主當恐懼修省</sm>是非責任大臣之意乎
其與歐洲今制將毋同曰是不然必君主無責任然後可以責諸大臣若漢制者是抗世子
法於伯禽之類也周公輔成王成王有過則撻伯禽夫伯禽非有力以禁成王之過者也使
成王而不賢則伯禽將終日被撻寃哉禽矣漢制君主獨裁於上宰相不過出納喉舌及其
叔李且並此出納之權而移於尚書移於中書而三公猶李代桃僵焉寃之至也若立憲國
之責任大臣則君主非特不得而尼之抑亦不得而助之彼憲政最完之英國無論矣即如
<pb 十四a><rh>新學大樷書　卷十一　<sm>政法十一　君主</sm></rh>
德國君權較盛者也<sm>德國宰相不以議政\\之多數少數為進退</sm>而一千八百八十二年八月宰相俾士麥請德皇
下筦勅以自用<?>其位反對黨首領波因氏即在議院斥其自卸責任而以皇室為怨府其後
傳<?>士麥即失興望而不得<?>不避賢路日本以皇統一糸自誇耀人民尊王心最盛者也而去
年二三月間伊藤內閣因貴族院反對議案乞日皇手諭勸解舉國萬口沸騰謂其違犯憲
法假皇權以自擁護未幾伊藤遂乞骸骨是皆君主不許助大臣之成例也若英國議院則
例不准稱君主之名述君主之意以決議案有者則為大不敬其所以為坊尤至矣蓋不如
是則責任大臣之實效未有能舉者也</p>
<p>曰若是乎立憲國之君主其為虛器也章章矣顧猶懸玆而勿革何為也曰是過渡時代實
然天下為公選賢與能固百世之大經也雖然諸民族之性質境遇萬有不齊有宜於民主
者有未能遽宜於民主者既未宜焉則君固不可以不立君既立矣則欲其安而不危也欲
其治而不亂也舍此將奚以哉况責任大臣之制有時固更優於民主者乎<sm>余別\\有論</sm>
君主無責任也君主神聖不可侵犯也二者蓋異名同實也惟其無責任故可以不侵犯惟
其不可侵犯故不可以有責任易文言之釋亢龍曰貴而無位高而無民是以動而有悔也
蓋立憲君主之象也旡動則旡悔無責任則無侵犯也而不然者不病君則病國不病國則
<pb 十四b><rh>新學大樷書　卷十一　<sm>政法十一　君主</sm></rh>
病君嘻殆哉岌岌乎</p>﻿