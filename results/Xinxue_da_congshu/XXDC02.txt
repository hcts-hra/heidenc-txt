<pb 一a><rh>新學大樷書　<卷V>三　<sm>政法三　政治三</sm></rh>
<ti>新學大樷書卷三</ti>
<h 1>政法三<sm>政治三</sm></h>
<h 2>各國政教公理總論</h>　<ti>唐才常</ti>
<p>公理者唐<虞V>三代君民共有之權衡也民宅於器曰公器器舟於法曰公法法權於心曰公
心心萬於理曰公理古者井田學校體用兼貫上下沆瀣無他此心此理也余讀周易尚書
官禮春秋王制禮運禮器五帝德洎孟子七篇廢書歎<?>曰伏羲神農黄帝堯舜禹湯文武孔
孟公其君民之心之理焦精竭神以謀天下一夫不獲時予之辜何其仁也爾雅曰林烝君
也君者羣也羣天下之芒芒蚩<?>蚩<?>而教之養之也桀紂幽厲之用心無他私而已矣楚靈王
曰是區區者而不予𢌿此桀紂幽厲之用心而始皇之所以力征經營也故厯聖之公心公
理至秦而大晦漢文帝三代下之令主也其臣賈誼有仁天下之心無仁天下之術宋神宗
三代下之英辟也其臣王安石有堯舜君民之識無堯舜君民之材漢武帝唐太宗元世祖
明太祖亞厯山德沙立曼拿破侖大彼得華盛頓林肯五洲之雄主也然漢唐元明之雄其
主雌其民蔀其天聰陵其天媚之四帝者又陰用其秦皇梏民之術縱横决盪莫敢誰何此
千百年之犬癰億兆人之奇瘵也亞厯山德崛起馬基頓囊括席捲卒年甫三十三餘威震
<pb 一b><rh>新學大樷書　卷三　<sm>政法三　政治三</sm></rh>
於殊俗然無善政善教深入人心沙立曼戰功不及亞厯山德而扶持教化西人稱之勿衰
拿破侖雄偉絶世震動全歐佳兵不祥卒流<荒V>島絃太急則折鼓太厲則裂殆天道歟然使
歐洲知民心之宜順律法之宜更政教之宜因時變通說者謂其構極大亂象實闢極大治
機然哉然哉大彼得艱苦卓絶姿肆奇横古今無偶俄之受制韃靼與黑奴土番無異彼得
挈<?>歐洲文學格致學兵商學歸教其民銖積寸絫為天下雄然殘暴嗜殺疑其妻誅其太子
大獄斯興戮民亡𫂁<?>其忍過秦皇漢武明祖遠<?>甚幸戮民以刑者百人千人而止視戮民人
以術螫及後世者有間若夫軌唐虞之盛心綿仁學之公理者其華盛頓林肯之為君乎旅
天位宅民權屣功利<弢V>兵禍廓然夷然是謂大公痛斥買奴始于加利生成于林肯花旂雲
擾終竟厥志是故啟歐洲之戰禍者亞厯山德也廣歐洲之教務者沙立曼也萌歐洲之新
化者拿破侖也拓歐洲之藝學者大彼得也成五洲之公理者華盛頓林肯也今夫春秋之
恉<?>王道備人事浹史家之例之法之理靡不具焉一言以蔽之曰撥亂世反諸正即彼釋氏
之學唐宋之儒攻之不遺餘力然全藏之經半談格致慧眼天眼法眼佛眼備矣大地山河
了了到眼星球塵塵釐然燦然一言以蔽之曰度一切苦厄之二教者皆古聖人悲閔捄世
之苦心惜儒教真派厄於李斯劉歆佛教真派厄于婆羅門與夫<gap>
<pb 二a><rh>新學大樷書　卷三　<sm>政法三　政治三</sm></rh>
外道吾儒中之有語錄時文自鳴孔教者猶佛門之有黄紅二孽派也而胡安國之言春秋
孽之又孽者也司馬遷深於孔教者也其文洞見本原直剌時隱進游俠非好亂也悼民權
之衰也稱貨殖非逐末也憫商學之失也陳六家要指<?>而評衡之非等倫儒墨也謂泥守弊
生進於大同則有濟也而目論之儒誚其是非繆於聖人鳴呼孔教微無公理公理微無信
史後世史家言例言法言閏言正言道學儒林其上能整齊故事藉資參攷其下則魏收作
色棼如亂絲無他二千年來政學汶闇微獨春秋文致太平之宏㫖不可聞即司馬氏損益
得失之微權不可復讀史者習見夫唐宋以降規規舊制方謂老成坿會尊攘方名忠義務
抑民氣方尊朝權禁談時務方端士習力遏新學方正人心於是事事求副於唐太宗元世
祖明太祖網羅鉗朿之私心身衿纓而心圈苙曰是固宜然　本朝　厯聖相承超唐</p>
<p>軼漢通君民之權破中外之界拓種教之仁<觥R>觥皇猷人天同忭然自開國以來未有通明
政學斟酌古今之大臣贊襄盛美故康熙時曾於意國拿破里城設中華書院矣而其後𨶑<?>
如有嘗罷黜時文九年矣而守舊之臣奏請復立纏足之律懸為厲禁矣內外臣工陽奉陰
違弁髦國憲若罔聞知同治初元議使詞曹諸臣肄西語西學倭文端尼之光緒初元議開
鐵路異論甫平劉錫鴻煽之餘如同文館海軍水陸學堂諸臣方目笑腹非之不已其心初
<pb 二b><rh>新學大樷書　卷三　<sm>政法三　政治三</sm></rh>
非欲弱中國困中國至於斯極不過沿厯朝以來苟安目前之積習議和約則必援南宋為
言議開礦則必援明季為言議立會則必援東林為言一唱百和史文絡繹千金敝帚弋譽
清流葢率四萬萬之種類為鄉愿世界而上孤弋聖德下累民生者皆諸臣之罪也鳴呼不
遠規孔孟改制之精心近掇歐美百年之新政以承流宣化惟是斤斤前朝錮習恫愒張皇
此夏蟲難與語寒冰朝菌不可言暮夕而欲其<恢V>張能力匡濟時艱顛乎躓矣欲拯其失宜以
春秋為經以史記為緯以各國百年來史乘為用於唐宋諸史則力抉其秕政之根荄力破
其尊卑之隔閡與夫正統之謬論夷夏之臆說如以尺量帛長短乃見以衡權物輕重難欺
而後可與治今可與道古可與經世可與救眾生可與進大同王韜曰歐洲各國素無史職
近代始有私史其所以𢯱羅佚事網舉舊聞者大半出各教士之手夫彼教之用心豈僅資
見聞備鉤<稽V>已哉葢將通黄白黑紅之性情抉儒墨佛耶之指趣儲公理以治二十周之地
球也惜乎各國君臣未盡如彼教之用心故公理有止行其國者英美是有其國參差者法
德意奧日本是有其國毫無公理者俄土是則夫蒼蒼者隱儲一博攷中西政教以似續素
王公理之機之時意在斯乎意在斯乎何者英倫三島君民共主上下一心可謂公矣其治
非澳二洲薙<002>荆榛修治學校漸其狼性革其鴞音撫印度五千里地首平其良賤之等次
<pb 三a><rh>新學大樷書　卷三　<sm>政法三　政治三</sm></rh>
道以教養之法仁人君子之用心耳矣然役印近百年止舉議員二人且貪鶯粟稅利以毒
亞<?>東之民其善士或倡禁煙會而政府雅不欲乃已土耳其大國也疆土分裂岌岌不支英
人恐其人俄遂有黑海之助事平但責其不變未聞實以善政相遺其於埃及清其國債執
其國權而埃之不振如故其於波斯阿富汗緬甸奴之笞之絏之軛之修鐵路通電桿祇為
手足捍頭目計其孕育其民使為文明開化之國無有也豈時有未至勢有不逮抑公理之
未明也美人脫英人軛立正副總統治民四年任滿與齊民伍釋黑奴重法律養兵不及瑞
士挪威遇戰爭守局外例民是以大和然其於華工也虐之中日之役不聞弭兵會之言且
貸欵于日以資之戰法意之興由於國會然從前怗權世爵尚思乘間竊發而黨人旅進旅
退動即紛呶<?>是其失也若法於安南西貢政煩賦重民不堪命意於阿皮西尼亞剖其國役
其民卒為所敗大損國權<sm>事詳丙申\\萬國公報</sm>足為恃權不恃理者戒德之為政也前亦禁民舉官禁
民立會朝野悖盭<?>朿縛萬端逮道光二十八年普王威良第四始一切弛其禁令<sm>是時普民\\不服王權
羣起滋事兵民大戰於市中者半日\\普王憂之遂重議俯順民情之制度</sm>繼而俾士麥<sm>一作畢\\士馬
克</sm>起助保王權隱通民氣同治七年
牒請下議院查覈相府所辦各事益國與否其時議員二百三十人俱曰相國於普大有裨
益然其所謂求新班者心滋不悅<sm>同治初怨恣謗@俱\\集矢俾士麥之身</sm>隱憂所枿恐猶未己奧國君
臣爭權
<pb 三b><rh>新學大樷書　卷三　<sm>政法三　政治三</sm></rh>
倍蓰於德道光間奧皇翻西嚴禁報館談外事恐其民備知歐洲改變朝政之舉遂囂然不
靖<sm>又使其親信之人遍地偵訪若有效他\\國求新者即罪之奧民大怨道路以目</sm>故必@然愚之嗣皇
飛蝶南尤甚於是自俄來徙
之恒加利人乘機蠢動逐飛蝶南戕大臣賴兎兒既而約瑟皇第一立削平恒加利而亦稍
議更新矣同治間又衂於普始益講新政通民隱而國仍富强日本痛改其鎻國之謀君民
一心孳孳求勝然伊藤諸人助保王權如俾士麥之於德其餘衍物茂卿之餘論<sm>萬國史記\\物茂卿聛
聣一世排宋儒言孔子\\之道為安民立之制度</sm>鼓煽會黨者亦不乏人故以上諸國公理參差將來不無囂
然不靖
之舉俄之為無道秦也恃壓力之重府私會之怨振天綱之浡烈其滅波蘭也禁其民操波
語習波文驅民實荒地老幼駢<𢀸RV>道路亡算其用心乃秦皇之罪偶語漢武之徙豪傑闗中
也使臣偵各國陰事必載艷姬以行䧟以酒色亷得其隱<sm>見西國近事彙\\編及法國志畧</sm>乃范蠡進西
施之
詭計也故五洲之賊公理者惟俄為最土耳其厯經大亂至死<?>不變今其改革同盟會黨白
耳義府人布喇些路傳檄各處將廢土王<sm>二月日本\\時事報</sm>西班牙因古巴之自立始破其自尊之
見思更國政<sm>香港英報云西班牙從前拘守舊法貪官虐\\吏不恤民艱以謂天下之才舉莫西班牙若</sm>
暹羅國王憤其疆土日蹙乃慕俄
皇彼得之為人决計遍游歐亞誼主哉英法於此不惟不輔之使成望國且因而嫉之<忌V>之
日本雖勝中國然其人於法則法妬之於波斯則波斯疑之其尤暘睒相向者莫如俄人由
<pb 四a><rh>新學大樷書　卷三　<sm>政法三　政治三</sm></rh>
此言之宙合爭之事之未巳而波羅的海君士但丁峽波斯海灣之禍之且移於太平洋
也可不懼哉不可懼哉綜而論之西人最嚴種類之辨其爭自存也急於燎原迫於恤緯爭
則忌生忌則釁疈其難以公理維繫一民而圉之地而界之商而戰之約而餌之忠其民者
不必忠其君公其國者不必公其天其難以公理維繫二投骨於地眾犬鬥之投餌於淵眾
魚涎之英取爹<?>勒高亞海臂而德俄側目法溝蘇@士河而英人謷訾中俄約修東三省鐵
路而全球震爚其難以公理維繫三强弱錯處形勢華離此有所盈彼有所絀抵拒之微機
牙之應任巧反躓守時則晚其難以公理維繫四律法異闗稅異度量權衡異君民輕重異
國異其俗士異其學交涉異其宜其難以公理維繫五有此五難以言畫一是求龍章於祼
壤奏韶護於聾俗多見其不知審也洴澼子曰不然心力所結教㫖斯宏星球無以阻其域
腦氣無以踰其㨗<?>苦海無以汩其波春秋大一統之法之例之理芒乎芴乎桄乎爚乎距十
九周之蛤利不遠<?>乎余乃綜列國政教落落大者箸於篇以見公理之鬰斯鬯鬯斯茁矣曰
國會曰教會曰太平弭兵會曰君主民主曰上下議院</p>
<h 2>國會</h>
<p>泰西之有國會凡立君行政建學育才和戰機宜工商窽要以及公使領事之利權胥由此
<pb 四b><rh>新學大樷書　卷三　<sm>政法三　政治三</sm></rh>
出其制可得詳歟曰國會之名見於管子周禮大司寇詢國危詢國遷詢立君左氏言晉作
爰田州兵皆是此制四裔編年表言巴比倫於紀元前二千二百餘年向以耆老聼政埃及
於前二千一百餘年耆老始立國主巴勒士登於一千八百年人民聰慧物產豐盈共和為
治此為西國國會之萌芽至希利尼於前一千四百九十八年<sm>商小甲\\七年</sm>立一大會於得滿拜
力曰安勿克地恩各邦舉人充之以議國政<sm>此與令日耳曼合眾國為國\\會各邦舉人入會之制同</sm>則𢵧然以國會聞
一千三百二十年希利尼又立來西神教會及以西米亞地校武會其時各會漸舉民智斯
開希臘為政學並茂之祖然哉然哉萬國史言羅馬於前四百五十四年<sm>周貞定王\\十五年</sm>議事官
議遣秀才三人如雅典學律法二年學成還國於是廢執政置大官十人曰特宣希利以巴
的黎支中賢者為之先是律文有言國之大官唯貴族任之至是貴賤平等共執國權國會
之制於斯益著<sm>西學輯存据此為國會之始而不數希\\臘安勿克地恩之為國會頗失之疏</sm>今歐美各國無國不會無會不國其
權其力以法意奧為至悍德日本為至勁英美瑞士為至純請綜其始末而言之法之國會
立于紀元一千二百二十二年<sm>宋甯宗嘉定十五年其時法王路易征英敗歸乃\\設國會大集臣民公議政事事詳重訂法國志略</sm>又一千三
百餘年時法王腓立第四即位後大興民會西史稱其朝無暴政野無寃民上下權利並行
不悖逸史氏王韜曰歐洲洲有議院有國會君民共治一秉至公所有法律皆受成國會故
<pb 五a><rh>新學大樷書　卷三　<sm>政法三　政治三</sm></rh>
其為法以護人民權利為主諒哉無如法政雖由國會而君民爭權於兹益烈一千三百五
十年腓立卒約翰嗣淫昏暴戾不恤政事與英黑王子戰於波亞疊兵敗為虜國中巨商色
耳來昂教長魯伯<?>基等憤然曰王權微弱不足以立國不如歸權於國會於時乃立共和政
黨一千三百五十六年國會黨逐太子查理民用騷<?>然城內大亂查理卒登王位仇會黨國
會之氣以沮自此王權與國會迭為盛衰葢其危哉然一千五百二十一年<sm>明武宗正\\德十六年</sm>法朗
蘇亞第一為西班牙擒議割地請和國會爭之曰割地國家大事豈王一人所能為卒不與
<sm>日本重野安繹論此事曰天下者天下之天下國王者天下之所立納稅非奉王為己也𢀸<?>\\
戰非勤王報國也故王割地民不與王雖亡國尚存此可見歐人自主之權案此說見法國
志略引陳義甚髙録\\之以明國會之公理</sm>則法國之國會雖囂然不靖而其有益國家亦非淺然是時貴紳教士
怙其壓民之故智終以國會不便於已而思去之上下水火喪亂弘多遂釀成一千七百八
十九年亂階矣<sm>自一千五百年至此君民爭權之事甚多大率君與貴紳教士\\務以權勢壓民民心不堪起而作亂事詳法國志略兹不備述</sm>一千七百八
十九年<sm>乾隆五\\十四年</sm>國會以世家教師壓勒平民集議非色野欲改舊章王魯意第十六弗善也
陽許之而陰遣兵三萬人圍國會巴黎斯法民遂畔破獄刼王戕世家教師<sm>泰西新史追論\\法王魯意第十
五之專制虐民甚\\為惨酷釀成此變</sm>及一千七百九十二年普奧遣師壁法都人心皇駭國會乃曰是王黨
召
外兵遂以清君側為名出王殺弒妃及王子與宗戚亡@而後戰退普奧二國師<sm>此事頗類衰\\周幽厲情形
</sm>
<pb 五b><rh>新學大樷書　卷三　<sm>政法三　政治三</sm></rh>
國會之權於時大盛世家教士但側目視無如之何其後拿侖以陰鷙雄武之材媚國會
得為將軍敗意大利兵遂潛奪國會之權以兵力威人國者威其民國會知墮其術而反為
之用故其雄猜暴戾不亞秦始皇亞厯山德而其要結民心牢籠國會舉古今豪傑無可等
倫故身死荒島而民思之不置拿破侖𢀸仍共和主政有王魯意斐禮者欲專治國會逐之
仍王前王拿破侖之姪曰魯意拿破侖民主也而拿破侖思復先業陰擅國權牾會民甚撤
議院殺平民又以君主專制者二十餘年卒有師丹之役亡其身為天下笑於是國會終議
為民主國至今不易懲師丹之敗日夜孳孳圖富强卒償德欵五千兆佛郎為望國論者以
謂國會之力居多此法立國會之始末也意大利於一千一百四十四年<sm>宋髙宗紹\\興十五年</sm>設議會
其後受制教皇雖有私會未敢訟言得失至一千八百四十八年<sm>道光二\\十八年</sm>聞法人改變制度
各會中人怦怦欲動其明年遂自立為民主國逐教皇於甘塔然其時法皇方規復君主之
業奉教皇仍都羅馬城意之國會憚其兵力不敢抗未幾法皇敗教皇亦敗於是數百年分
而不合之國竟聯為合眾會先是意有會黨名家婆那哩者立於一千八百十四年<sm>嘉慶十\\九年</sm>
所言多治國新法閱數年意人麥薺膩踵立一會擴其名曰新意大利會倡立民主議以協
貴賤平權之理自是國會愈盛數十年間卒强意國此意立國會之始末也奧大利亞於恒
<pb 六a><rh>新學大樷書　卷三　<sm>政法三　政治三</sm></rh>
加利未叛前暴君虐民往往而有有王飛蝶南者尤傲狠弗饜眾心國會中起而逐之飛蝶
南遜位後國會上下各官麕集維也納都城議大政洎約瑟第一嗣<sm>咸豐\\時</sm>乃立議院通民隱
籌國用國勢遂蒸蒸日上泰西新史曰大抵國家能先立一大國會則雖時勢阽危無不了
之局㫖哉其言洴澼子曰法意奧國會恃血氣之性抗天澤之分屢逐君戕大臣夷然不之
怪可謂勇而無禮者矣顧强豪之君疊起相持卒不之勝何者彼眾我寡且其宗恉<?>在强國
平權國強矣權平矣彼亦帖然不復釁由今日法意奧觀之可知所馭已德國未變法以前
居上位者以權勢陵人無異意奧屢經國會中人與之抗論民氣始和<sm>事詳泰\\西新史其有一會尤
得公理曰良民會當一千八百七年<sm>嘉慶十\\一年</sm>拿破侖肆毒歐西普相賜德鷹特立此會以仇
法日耳曼列邦遂合一日本維新以來會黨林立而國日强其遲之又久始設立國會尤得
西法之精其抗議論政剛勁不少屈有時譁然然與專為身家骩法營私者不可道里計英
立議會最早其開國時父老集議立一人主會<sm>見英史及\\萬國史記</sm>隱伏國會之機後比利敦<sm>
英先名\\比利敦</sm>
各邑議會合為二一曰比利敦會一曰羅馬會薩索尼朝立君行政由公會議定一千三百
二十六年<sm>元泰定帝\\泰定三年</sm>王義德華第三委政巴力門<sm>巴力門與中國總理衙門軍機處
略同\\然聚會散會皆由之固國會之喉舌也</sm>俾
英民得聞國政威名頓顯葢自是巴力門之權厯千餘年一轍實即國會也又別有卑力維
<pb 六b><rh>新學大樷書　卷三　<sm>政法三　政治三</sm></rh>
議會皆貴人有名譽者有機要事召之參議不盡闗朝政而民間特以此為重<sm>案英上下院\\俱曰斯比格
均由巴力門\\總司會事</sm>國中大政王與貴人及三等百姓合議而行之百姓言於巴力門亦任其聚會
故巴力門為國會之魁也至其治所屬地設國會則有一千八百六十四年英議北美洲屬
地設立國會成案其時議於所屬國設國會一轄以總督一員各省又另設一會辦理各國
公事總督派員分任各省會事<sm>詳各國交涉\\公法論卷二</sm>此英立國會之制也若美之國會尤犁然當
於
人心其制國會為元老紳董兩院元老用年三十以上住本土經九年者紳董用年二十五
以上住本土經七年者俱由各邦會邦民公舉凡稅租出納官員薪俸正副總統進退審判
司員以及各政善否均由國會詳議施行乃華盛頓手定太平之業至今著為令甲其餘民
會箐立指<?>不勝僂有男會有女會有小孩及男女合作等會有勸世文會義學會恤貧會戒
酒會養老會撫孤會恤瘋會化罪會防惡會勸農會虞後會勸和會<sm>即弭兵會凡別國有\\戰爭則為之調<停
V></sm>而
一切格致輿地工商等會尚不在此例<sm>西國諸會大略相同而美\\尤詳備尤得公理故述之</sm>懿鑠哉美
人之用心也希
臘苦土人殘暴立一會曰希的里亞一千八百二十一年以共和政體告列邦<?>卒為自立國
此與普之立良民會同西班牙於拿破侖强時立一會曰加的斯民限制王權名曰哥爾的
法一千八百二十二年王黨起兵與議會戰王黨潰一千八百七十八年國人群起唱自由
<pb 七a><rh>新學大樷書　卷三　<sm>政法三　政治三</sm></rh>
逼政府逐女王國人乃立共和政治會黨日盛葡萄牙於一千八百二十一年效西人所為
廣立民會閱數年湯馬利女王許國人行自由之權荷蘭於一千五百七十六年諸部設公
會立共和約之數國者民氣囂然雖不能為美之純猶不失為法之勁綜觀五洲大局其以
國會强者十中居六七惟俄惟波蘭惟土耳其惟波斯公會未立權勢陵人然其私結會黨
以煽民心老實<?>繁有徒岌岌乎殆哉又攷各國交涉公法論臚舉聯邦<?>合成各會之制致得
公理一為一千八百六十六年所立之北日耳曼國會一為瑞士各邦<?>所合之國會一為北
亞美利加各邦<?>合為花旗國之國會一為中亞美利加與南亞美利加各聯邦<?>合成之國會
凡各邦<?>交涉爭戰機要必先由總國會議定始行宣示凡各邦<?>合成之會有不闗交涉公法
者是為特設之會若禁販黑奴之會與日耳曼之通商公會名為蘇勿令會<sm>以上詳交涉\\公法論卷二</sm>
此
各聯邦<?>合成之國會視一國所立之國會制雖異而理則同大抵泰西各國之命脈懸於國
會國會之機要繫於民心拂其欲則上下沸騰愜其情則君民交泰其創立之始每為君主
世家所不喜其究亦不能與之抗而依違<?>其間意必有二三人傑維持抵制故雖以拿破侖
飛蝶南之譎<觚R><?>雄忌卒難以權力與之衡而華盛頓以其公天下之心一滌爭權陋習此葢
太平之公理仁學之真詮積三代來磅<礴V>沈鬱之氣一千五百兆民守望扶持之心於國會
<pb 七b><rh>新學大樷書　卷三　<sm>政法三　政治三</sm></rh>
甫露端倪者也將來二十周文致太平之地球其以此哉其以此哉</p>
<h 2>教會</h>
<p>或曰彼教盛衰視其兵力之强弱故教之所至兵亦隨之中國兵力既孱教禍斯棘如上年
川省及福建古田案西人輒以哀的美的書相恫愒當事乃一切任其所欲莫敢牴牾然則
欲保教務强兵其中西樞紐歟曰斯固然矣然昔者十字軍興綿曖一百七十年死<?>人二百
餘萬兵弱矣而氣不衰則其雄於兵力而戰勝人心者教會為之也攷紀元後三百二十五
年<sm>晉明帝泰\\甯三年</sm>教士始作議會論定教理此為教會之權輿<?><sm>西學\\輯存</sm>然當
紀元前一千四百二十
五年<sm>商太戊五十一年</sm>希利尼林休乎即有火把教會之立一千三百二十年又有來西唵敬神教
會之立<sm>四裔編\\年表</sm>則彼中教會萌芽最早又攷摩西舊約成於一千四百五十三年亦當商太
戊二十三年彼時開部落立祭司創十誡以訓教徒自為猶太數千年舊教立會之朔聖會
史記言紀元前百餘年有法利賽會法利賽譯言區別之謂此會專守摩西律法分支不一
皆與耶蘇趣別又紀元前二百五十年有𪮫土該會不信天堂地獄與靈魂永生之說又有
加利利會其時約與法利賽近又有希律會迦來底會此皆紀元前教會名目也然則紀元
後三百二十五年之教會乃專指耶穌立會言耳今者教會林立大暢宗風其總稱曰救世
<pb 八a><rh>新學大樷書　卷三　<sm>政法三　政治三</sm></rh>
教其分派有天主耶穌希臘<sm>余別著有教派流<?>别<?>攷\\茲但就教會權力言之</sm>之別天主教一名
羅馬教行於法蘭西
意大利西班牙葡萄芽比利時拜維利亞𪼣斯瑪加及德意志之賽士蘭七邦<?>教人約得一
萬九千餘萬之數其教會從前有大權力控制各邦今雖日以陵遲而教會中人仍思奮其
爪牙以圖恢復故路德教徒仇之<sm>路德唱救世復原之說主\\上下平權與天主教異</sm>法德政府尼之
<sm>丙子西國近事\\彙編載法禮曹
挖頂登告政府曰教人設塾與官塾相維國家固不深禁乃涓滴不塞决為江河教人竟自\\
設攷選定名位凟政侵官莫此為甚宜嚴行禁廢又載德國與天主教相惡有年德相畢士
馬克菅教甚嚴葢以教人徧布各國一事不謹將受其殃\\洵歐洲全局之所繫也瀛海論亦述德相檄逐教徒之文
</sm>而其徒仍勇悍不拆者會之為力
宏也希臘教一名東教行於希臘俄羅斯等國教人約得八千五百餘萬之數其教共有十
會曰耶路𪮫冷會曰亞厯山德會曰安地亞會曰君士但丁會曰俄羅斯會曰夢吞泥髙盧
會曰奧地利亞會曰西奈山會曰哥伯羅會曰希利尼會<sm>一名雅\\典會</sm>其中更有自主之東教三
派一為埃及國之布得教會約十五萬人一為波羅斯之男禿斯教會一為亞利亞之阿美
尼亞教會其教規與希臘教小異耶蘇教一名復原教<sm>一名波羅\\特士但教</sm>行於英美法德瑞典挪威
荷蘭非洲澳洲等處教人約一萬三百五十萬之數其中大小各會指<?>不勝僂姑就其顯著
者言之曰長老會曰十字架會曰長子會曰安會息日會曰聖書會而長老會為最盛<sm>英美\\兩國
多奉長\\老會</sm>又有曰浸禮會<sm>其洗禮將信人受\\教之始浸入水內</sm>曰七日會<sm>即安息\\
日會</sm>曰正會曰不傳教會曰六禮會
<pb 八b><rh>新學大樷書　卷三　<sm>政法三　政治三</sm></rh>
曰自主會<sm>議主人人有\\自由之權</sm>曰河會曰酒布蘭那會曰騰格會曰孟龍曰門徒會<sm>各<?>會
人數有\\多有少共約
得二百\\萬名</sm>曰兄弟會<sm>謂耶蘇奉天主命乃降生與世人皆為兄弟無所大小亦君民平權之義\\案
此會又名布利毛得會始于一千八百三十年教師布利毛得所創故
名其會英國約得一萬八\\千名美國約得十二萬名</sm>曰媚多地會<sm>亦曰美以美會始于一千七\\百二
十九年英教師威司里</sm>曰麻耳們會<sm>密司約所\\創約得十
餘萬\\名</sm>曰朋友會<sm>亦名震動會一千六百二十四年英教師傅格司所創約得十萬三千八百\\餘名
而美人入此會者尤多葢美為民主國尤喜平權之義故兄弟朋友等
會最于美\\人性情近</sm>曰震動之中又震動會<sm>同上尤益\\講平權義</sm>曰瑞典伯克會<sm>一千
六百八十年\\瑞典教師伯克創</sm>曰麻拉威會
<sm>麻拉威德國屬邦<?>創于一千四百五十年其會\\為本邦人民所不喜紛紛適<?>異國以廣教<恉
V></sm>曰天一會<sm>人數約十八萬\\四千名有奇</sm>曰救眾會<sm>其會專\\為救濟
眾人而設創于同治九年與弭兵會近美國多至八十萬名\\加拿大約七千名英國約二千名此立會之意之最善
者也</sm>此外小會林立難更僕終惟福
音會歐芬會㪚地蠻會開波勒會基督扯梯司督會稍能表見以上各會皆耶教分衍而成
猶中國諸子百家胥萌芽素王精心而自主平權救眾諸會乃耶教真源密密教<sm>禁父子兄\\弟不能相
知</sm>剖而司登教<sm>規條不許熱食創\\君可虐民之說</sm>乃耶教孽派猶吾孟子公羊大小戴乃孔教
真源秦漢以
來相沿法制乃孔教孽派也顧彼有會以聯屬之而氣類日昌我無會以宣揚之而人心日
潰至於⾓力名場<薰R>心利藪甌脫官民斷橫絶港幸黔首之不我親以怙其私而尚将日抱
免園册子以謂吾宗孔氏吾尊朝廷此以㪚遇整以脆遇堅坐使彼教之横溢五洲侵尋內
地而我先王仁天下羣萬彙之大義微言反湮沒於俗儒為世大詬此堯舜周孔之所盡然
<pb 九a><rh>新學大樷書　卷三　<sm>政法三　政治三</sm></rh>
傷心者也何者彼其會民之眾以救世教益<sm>李提\\摩箸</sm>所紀長者監督為斯理公理浸禮五大會
之數為近為塙案五大會於歐洲約三百八十九萬二千六百三十九名於美洲約八百九
十一萬六千六百一十一名於亞洲約二十二萬九千八百三十二名於非洲約二十五萬
二千四百九十四名於澳洲太平洋群島約十五萬八千三百一十八名統計五大洲五大
會教友總數一千三百四十四萬有奇教司總數十二萬有奇若再統計天主希臘耶蘇入
教之民約四百二十兆有奇<sm>英國光緒十\\八年總冊</sm>据西士言儒釋道三教共四百二十五兆印度教
共二百零七兆回教共一百八十兆猶太教八兆其未受教名沛根人者尚二百三十五兆
<sm>救世教益\\有圖甚晰</sm>以地球教會全數核之救世教冠絶古今已有駕越吾儒之勢而其會徒堅忍不
拔蹈湯火如飴主自主平權予人以樂從尤與墨氏兼愛尚同踵頂利天下之指<?>合而我猶
家自為教人自為心不亟明萬世公理廣立孔教會以繫千鈞于一髮事變奇橫甯可思議
邪况各國交涉公法論二集第五章論甘司單士<sm>地\\名</sm>等人將教會與國會統握一權第六章
論多令得<sm>地\\名</sm>總教會與交涉相闗之事其餘以教會參國權見于英法諸志者尚難枚舉可
見西人政教相通之理中國議立學會以修孔教論者已詆其多事况欲與參國權其不為
庸流譁駭者幾希矣夫舉天下無知彼教權利與我應修明孔教以通國政之理則烏可以
<pb 九b><rh>新學大樷書　卷三　<sm>政法三　政治三</sm></rh>
為國矣善夫王韜之言曰今各教之在天壤間有盛有衰有興有滅亦隨人事世運互為消
長再數千百年天主耶蘇未知其如何總之道以人而立人以道而存人不絶則道亦不滅
道外無人道者一而已矣數千百年後各教合一而道乃大同</p>
<h 2>弭兵會</h>
<p>傳曰天生五材民並用之<缺R>一不可誰能去兵夫西人之有弭兵會也誠歟偽歟抑迂遠不
切事情非今日所宜言歟吾得而求其朔洞其微抉其理剌剌語天下曰此積千百年神聖
之用心而甫由据亂而及升平者也其在春秋疾火攻疾滅國疾始取邑故於宋襄之仁嘉
其守禮以謂文王之戰不過此葢將以開國王之法治萬世而華元向戍弭兵之說所由來
也故孔子生平所惡而懼者戰禍而隱其㫖於春秋孟子曰春秋無義戰而于民賊獨夫之
為太息痛恨之不已此孔教嫡派也惜孔孟之教不行而衰周而秦而漢而唐宋元明舉孔
孟所切齒者恃為亭毒萬物之秘殺機旣啟民禍斯棘由是而有項羽長平之坑劉石河洛
之滲回紇長安之焚耶律德光打草穀之虐金斡離不宋汴之殘黄巢方臘劉福通李自成
張獻忠洪秀全以匹夫倡亂殺人如麻天地震動山岳闇然異哉古以洪水猛獸殘人者不
同類也今以人類殘人類每經兵燹千里邱墟流血成渠骷髏京觀周餘靡遺傷心慘目何
<pb 十a><rh>新學大樷書　卷三　<sm>政法三　政治三</sm></rh>
其酷哉尤可異者成吉思汗席其匈奴慓悍之性殄國四十餘殺人五百萬妻妾五百餘人
病𢀸<?>六𥂟山子若孫卒撫中原以奴漢族明太祖成祖無其雄武而陰鷙慘刻類之由此觀
之天地氣機之裂日甚一日如成吉思汗其人者尚未絶于天壤恐竭上帝摶人造物之精
英不足供其鐫鑱<?>矣可不懼哉今夫西國兵禍如馬基頓王亞歴山德殺人三十餘萬十字
軍𢀸<?>者二百餘萬拿破侖窮兵歐亞殺人數百萬及師丹𫈼士黑海之役殺人數十百萬不
等夫人而知之請言波斯紀元前四百八十年波斯王澤耳士驅衆五百餘萬伐希臘為希
臘將地米斯多所敗僅以身免紀元後一千四百一年䝉古帖木𠒇郎攻波斯積髑髏九萬
餘為京觀一千七百二十二年波斯與阿富汗連兵七年殺人一百餘萬請言羅馬紀元前
一百二年大將馬黎約擊迢頓<sm>國\\名</sm>於髙盧之該色士的殺人二十萬虜九萬人又擊深不爾
<sm>國\\名</sm>于黑羅那平原殺人四十萬虜六萬人約計馬黎約之為將殺虜近百萬紀元後六十九
年羅馬帝菲士巴山命其子第度圍耶路𪮫冷大肆屠戮猶太人餓死<?>者六十萬人戰死<?>者
一百三十六萬四千人為禽者九萬九千人絶食死<?>者一萬一千人一百六十年羅馬哈的
<練V>又殺猶太民四十四萬人請言法蘭西七百三十二年法將查理馬突耳<sm>查理其名馬突\\耳西語猶鐵
鎚
也</sm>破亞喇伯回兵於波亞利豨突狂戰斬首三十萬級厥後沙爾馬破西班牙死<?>者三十七
<pb 十b><rh>新學大樷書　卷三　<sm>政法三　政治三</sm></rh>
萬人路易十四覇西方用兵四十年設巴士的大獄以檻縶其民縱十五萬世家以牛馬其
眾洴澼子曰西國千餘年來奇禍横生葢難<005>縷兹特其戰禍之顯者而已<劌V>心怵目言不
忍言聞不忍聞又况其權勢之壓勒虐政之摧殘者哉今夫回祖摩哈默<sm>一作謨\\罕穆德</sm>竊摩西之
緒餘煽梟雄之毒𦦨殺人為天使之權戰死<?>有天堂之樂至以其術鞭笞數十國奴隸數十
萬人皈依千百萬衆掠少女萬數肆其淫兇愚其黔首而土耳其波斯埃及等國方祖述之
弗衰今者群雄峙立殺人之器<?>日精殺人之法日夥殺人之心日侈䝉黯慘怛天日不明塵
塵地球殆難思議雖然吾知之矣兵禍之奇權力搆之權力之横人心衅之欲平權力正人
心莫如因英美已成之弭兵會推廣之以上規春秋太平之法西國公法家言古之猶太國
人以賽亞即有彼此不相攻伐之議而荷蘭儒者虎哥思戢歐洲兵禍乃著平戰條規行于
世葢即春秋弭兵之㫖道光二十九年<sm>一千四百\\四十九年</sm>歐洲列國會議於法國京城立弭兵會於
是乃有弭兵會之稱然其機實萌于明天啟四年<sm>一千六百\\二十四年</sm>英教師傅格司所創之朋友會
會意以好動干戈即治以叛逆之罪緜曖至今其理益著洎道光間英議院始議定弭兵條
規咸豐初又有英人李察重定弭兵條規又復於各國分設枝會數十年來諸國遵其條規
以免戰禍者三十六次近年英美鑽研此義者益多如南北花旗之戰英船乘危圖利攻劫
<pb 十一a><rh>新學大樷書　卷三　<sm>政法三　政治三</sm></rh>
美國商船財貨事平兩國公請正人評曲直乃斷英應償<?>美商銀一千二百萬兩從之<sm>案英\\美兩
國如有和戰交涉案件均經審問堂派員論斷不得妄行開\\衅今各國遇有交涉案件多因英美已定之案据為律例</sm>又光緒元年日本與秘魯搆衅
亦請人評定乃已其餘小國因調人而敉甯者頗復不少雖俄法之强横突厥波斯之頑悍
日本之譎觚<?>難盡執此議相繩然東將來推闡此議之人日多一日即彼桀鷔者亦無詞與
之枝梧未必非挽回二千年來兵禍之奇策也英人羅柏村曰現議兩法如能遵行則各國
自得大益其第一法欲令各國永立和好之約議定各國各派兩人成一和好會辦理各國
相爭之案所派入會之人必會眾所推舉第二法欲將各國應許公法彙成一書已經俄京
與日內瓦處成會將其數要欵酌定又在法京巴黎與美京華盛頓<?>所與數國立和約內亦
將數要欵訂立公法為各國所應允無論因何肇釁俱有定章辦理使無可疑之處則强國
弱國俱免<誤V>起爭端韙哉此舉乃余向所謂積千百年神聖之用心甫由据亂而及升平者
也故厯數中西史乘兵禍之奇慘者正告焉</p>
<h 2>議院</h>
<p>泰西之有議院自羅馬始當中國周貞定王十五年時羅馬因條律不公選十人公議國政
<sm>事見前\\國會篇</sm>巴勒斯坦當漢宣帝五鳳元年<sm>紀元前一\\百一年</sm>設立政五大會每會七十人迨紀元後八
<pb 十一b><rh>新學大樷書　卷三　<sm>政法三　政治三</sm></rh>
百餘年法國泰甫帝大選議員一千一百五十一人春秋徵集與之議國憲一千一百四十
四年當宋髙宗紹興十四年意大利新立議會一千二百六十五年當宋度宗咸淳元年英
國始定議院章程垂諸後世嗣茲而降議院大興文明日啟遂為千百年有國不易之宏綱
惟俄土波斯至今尚無議院識者憂之曰壓力重則拒力生熱質凝則火山爆君權尊則民
變亟法奧前車民黨覆轍烏可以不寒心哉薛叔耘之言曰西洋立國規模以議院為最良
然如美國則民權太重法國則叫囂之氣太重其斟酌適中者惟英法兩國之制斯固然矣
然余徴之各國議院之實不盡如所言何者美俗近純不後於英法民雖悍不悍於路易十
四拿破侖專制之時無已請言美制美議事院與元老紳董兩院並重凡國邦<?>郡邑諸政皆
主於民邑皆有會議所公選會長主議擇能書一人以書所議之事然後公舉選士三四人
以董邑政此意最近古鄉老法法國政事亦專主於民議院分上下兩院上院議紳三百人
其七十五人專議國律終身不改其二百二十五人舉由國之縉紳九年一易下院議紳五
百三十四人舉由齊民四年一易凡民十萬舉一人應舉者必年過二十居籍無犯法者在
官者不舉凡政先交下議院議始闗白上院上院曰可然後行其國之黨三曰君黨志復君
權者曰民黨志保民權者曰中黨中立二黨間無成見者三黨遇事輒齟齬然以可否之多
<pb 十二a><rh>新學大樷書　卷三　<sm>政法三　政治三</sm></rh>
少定議亦卒無不辦夫西國治化惟美為純法自革命以來上下孳孳圖自强視前此魯意
拿破侖在位時氣象殊矣英德固稱盡善然亦未嘗無黨英於宋度宗以前議政舉由巴力
門後判而二之凡世爵大者富者入上議院曰勞爾德士一曰比爾士小者貧者入下議院
曰髙門士上議員無常額曰王曰大𪵋師曰公侯伯子男曰蘇格蘭世爵隨時更易惟阿爾
蘭世爵任之終身凡上院讞獄皆以律師賢者充之下議院皆由民舉舉之數視地大小及
民多寡或商務驟興亦予多舉凡政由下議院議妥闗白上院允者十之七八議員無問早
莫皆得見君主事無留滯政以黨成其黨二曰公曰保公黨者因時變通保黨者守舊勿壞
二黨視宰相新舊進退之一出一入循環無窮而事乃劑于平德國議院少異英法上院即
政府宰相為首部院各官佐之職在行政下院乃議院民之賢者為首民之才者佐之民議
平允上院受成而已上院行政或不當下院得而駁詰俾士麥賢相也嘗諜請下院稽覈政
府所行故德君權較重之國其于英美制度究不甚相遠其議院會議節目詳徐建寅德國
議院章程位次詳明雍雍就緒盛舉哉奧意之制大同而民氣俱類于法日本維新特於明
治八年開元老院議長副長議官屬焉其黨人林立浸染意法習氣雖以伊藤博文之功未
饜<?>議院心擠之不遺餘力論者謂議院有便有不便遇軍國重事上下𤞅疑得一二言决之
<pb 十二b><rh>新學大樷書　卷三　<sm>政法三　政治三</sm></rh>
存亡呼吸間則衆擎易舉平時黨人旅進旅退動即紛呶是其所短然五洲强弱盛衰之樞
紐恒於議院覘之報館書其偉論流布環球若血輪灌注周身腦筋知覺運動其百體無或
窒滯君子於是樂觀焉洴澼子曰有議院必有黨有黨必有公私固然其無足怪然諸國明
許以黨黨亦明張其幟明異其途以待權衡於黨之多少而可否之而事無弗舉故西人黨
亦黨不黨亦黨私亦黨不私亦黨中國自漢迄明諱私諱黨諱而惎惎而軋軋而兩敗以孤
其国何者君子之黨往往蹶<?>於小人之黨小人巧營其黨使人主不覺乃輒以黨名傾君子
君子俯仰帖耳輾轉牢阱罟擭中供其一逞卒之小人又有小人之小人疊起相乘不至廟
社邱墟不止痛乎西人之明目張膽主張國是者施之中國則鼠伏𤞅媚以售其奸而豪傑
之士怨徹九幽也治盗而藪盗惎黨而寵黨防民之術庸有幸焉洴澼子曰有黨黨有黨國
小人黨黨君子黨國西人之以黨植國者黨國中人之畏黨若螫者黨黨黨黨賊國賊義賊
仁賊羣若法之世家俄之王黨勝朝之魏客馬阮黨國國於黨國於義國于仁國于羣若國
會若義院若唐虞之二十二人三代之父老芻蕘黨黨黨國二黨淆黨不黨國不國黨黨黨
國二黨判國乃黨乃不黨乃義乃仁乃羣乃國是故國非黨之患黨其黨之患書曰紂有億
兆夷人離心離德黨不黨於黨黨乃國于國書曰詢謀僉同身其康强子孫其逢吉</p>
<pb 十三a><rh>新學大樷書　卷三　<sm>政法三　政治三</sm></rh>
<h 2>君主表</h>
<p>天子天子天子子百官子萬民身以及身子以及子子為大宗無大宗及小宗無小宗及羣
宗孑孑烈烈綿綿延延巍如天地參如日月燦如雲霓綱領萬物穆穆馴馴其莫之能繩若
天之所司莫之能職天下廩然莫之敢犯世及之天下罔不重君主也君主之政貴知所措
措諸安則安措諸危則危三代措天下於仁義而民人洽而禽獸殖而草木茂而四彝<?>賓服
累子孫十餘世各享承平數百年秦措天下於法令德澤未加而怨毒盈世視主器如傳舍
憎主惡如仇讎禍幾及身子孫誅滅天下後世窮其弊以為尊君以抑臣貴名而責實重世
家愚黔首抑功利士習無用之學官爭殘民之周君孤立於上臣貢媚於下猝有大亂民氣
囂然置國事不之問置君主不之顧三代以此興秦以此亡自秦而後羣雄⾓立肆意驕蹇
民變騷然夫君者民之儀也治體之本也三代以下從無三代以上之人主之氣象者何哉
積重使然也祖宗如是子孫莫不如是一朝如是累朝莫不如是中國如是外國亦莫不如
是俄羅斯今之强國也自元以來衣服制度與華相近宜萬撫有東俄兼轄西北利亞地崇
君抑民禁人讀書其施行政事與暴秦等不旋踵間而身亡國亂彼得以雄鷙之主仍用君
權以牖民智變服飾滌浮儀廢世家重工藝交鄰國戒守文置客卿任將相國乃大强淵淵
<pb 十三b><rh>新學大樷書　卷三　<sm>政法三　政治三</sm></rh>
稱治近世以來守其遺策生聚教養不與海內輕重雖以英法德奧之强皆離合而操縱之
駸駸有并通萬國統一環球之勢然則雖立君主不宜愚民審矣譬之元帥以操軍權猶必
有謀士精卒以隸之非是則士卒譁潰莫可收拾今統羣聾羣聵瘖羣罷癃之人同襄而
共理而且深閉而固拒之抑塞而防閑之求其不離心離德土崩瓦解者不亦難乎當是時
也主勢將傾權其安附墨西哥同文之國也及西人入境<獮V>夷禽薙如鳥獸然及夫美人立
國同洲從風盡改民主蛻離歐洲<006>緤求其立國之民種已非紅人埃及古文明之邦<?>其開
化與中國同時亞立山大以來未有傑出君相禮教漸壞變為土番英人輔以自主𢌿以人
才而綰其政其餘同洲諸國若蘇丹若摩洛哥若阿比西尼亞君皆世及臣奉令維謹其國
亦嘗沐浴教化而文明未啟尤齗齗以互相擄掠為熹歐洲諸國立約公同禁誡遣教士為
之師馴至案圖剖分而莫知覺夫非君主之國乎印度緬甸之入於英朝鮮暹羅因求自主
而變為半主皆君主也今表君主之國分為五等一能用其民主權足威行內外者二主權
不足而不能用者三僅存半主者四國內有君鄰國案圖剖分者五為附庸之國而不能自
達者中國冠冕五洲主權獨重無可比隆故不表其他已滅國除者不表君子觀于此未嘗
不發深寤焉</p>
<pb 十四a><rh>新學大樷書　卷三　<sm>政法三　政治三</sm></rh>
<toc>
<h>君主威行內外</h>
俄羅斯
<h>主權足不能用</h>
土耳其 # 希臘 # 波斯 # 俾路芝 # 阿刺伯
<h>半主受命强國</h>
埃及 # 阿富汗 # 塞爾非亞 # 克什米爾 # 羅馬尼亞 # 布加利亞 # 門的內哥 # 朝鮮 # 安南 # 暹羅 # 基發 # 阿科伯 # 廓爾喀 # 䝉古 # 檀香山 # 蘇大 # 義火羅 # 馬達斯加
<h>君主為鄰國按圖附庸</h>
<h>剖分者</h>
阿比西尼亞 # 摩洛哥 # 塞內岡比 # 畿內亞 # 公額 # 桑給巴 # 索非拉 # 那達爾 # 蘇丹 # 突尼斯 # 阿彌及 # 的波里 # 哥多番 # 達夫 # 撒哈拉 # 亞德 # 莫三鼻給 # 加弗勒里 # 坎巨堤 # 希魯克巴 # 䝉古所屬烏染 # 海青海西藏所 # 屬諸士司亞然 # 在阿非利加為 # 阿刺伯阿滿王 # 總屬
</toc>
<pb 十四b><rh>新學大樷書　卷三　<sm>政法三　政治三</sm></rh>
<h 2>民主表</h>
<p>屏億兆京垓人之人而主一二人之人私之至也萃億兆京垓人之人即主億兆京垓人之
人公之至也予痛悉其利弊為天下告曰公天下者愛力天下私天下者儀狄天下扃鐍天
下者天下盗之矣愚罔天下者天下暴之矣堯舜揖讓湯武征誅其事不同順民一也順民
何茻然不一脈也天地不樂一脈耶鬼神不享一脈耶祖宗不保一脈耶子孫不守一脈耶
樂之實僇之享之實辱之保之實畜之守之實促之是以私天下者不長公天下者罔不昌
也何則一人之所短不若眾人之所修十人之忞忞不若千人之燭燭蒼頡作書容成造厯
后稷耕稼奚仲為車其量狹其力少其才智薄非能一人而兼眾有也非能一利而孳眾利
<pb 十五a><rh>新學大樷書　卷三　<sm>政法三　政治三</sm></rh>
也前者剏後者因千人勞萬人藉遂普為文明飲食衣服器用之世界矣世界一耳目心腹
之所積也積耳目心腹而成人積人而成家積家而成鄰積鄰而成里積里而成鄉積鄉而
成黨積黨而成都邑積都邑而成國積國而成天下為天下立君君者羣也為天下立師師
者眾也為天下立朋朋者黨也為天下立族族者凑也不羣不眾不黨不凑以孤另天下上
姤于官府下姤于私室則是見相于左而不見相於天下也見史於右而不見史於天下也
見將於閫而不見將於天下也見士於庠而不見士於天下也見氓於隴而不見氓于天下
也見商於衢見工於廛而不見商見工於天下也乃妨乃疾乃攻擊乃傾軋乃水火乃盗賊
乃兵戈乃痛哭之天下其又安能公耶夫天下烏乎公公於民民烏乎公公於黨戰國之世
民黨盛行五君羅其魁於門下秦人屏息不敢攖其鋒及五君敗喪秦收其遺傑以事吞并
而六國遂亡後世不察每以六國之亡而咎秦不知亡六國者即六國之民於秦無與也何
以知其然耶六國夷滅民哀哀無主尤憤憤以圖恢復故嬴氏一蹶山東豪傑蠭起若是民
無負於國而權不能側重於上也不亦審乎昔羅馬之興全恃元老院以為治主司之權等
於王者其後亞古士都自稱該撤國勢愈强號稱泰平之世乃狃於世守篡弒相仍君虐其
民民勢棼然無所措國局始弱希臘意大利皆君主之國旋因民黨重<008>其舊丕變蒸蒸瑞
<pb 十五b><rh>新學大樷書　卷三　<sm>政法三　政治三</sm></rh>
士據歐洲中原一彈丸之壤因民主而國賴以存又嘗為各國公會之地其禁別國教士鈐
轄其民以視中國傳教之約又何如也華盛頓者英之流民首剏民主聯邦<?>治體巍巍乎有
天下而不與故其國養兵不繁而學校如林終其身號稱富强後世仰食其福此民主之裨
於治也後之言民政者靡不宗之拿破侖以統領而除帝位助美自立其為民主較華盛頓
為先獨私其天下而不公致身死草莽為天下笑數十年後亦更為民主豈非民主之說中
於人心牢不可破乎然其民好武而思動在內則侈為平等均財之說在外則思聯俄以復
仇將來必為俄人左右佯許以復仇之兵而令先與英人爭埃及英人必聯意德以覆之歐
洲由此不甯俄人乃東顧而收亞東之利然民主之國覆之於一時而興之於百年之後則
法能重興可逆睹也美人近尚兼併委瑞納不能保其主墨西哥不能保其境<sm>美人嘗以輕\\稅之法使其
民納土改\\𨽻美國</sm>檀香古巴均嗾令改𨽻聯邦<?>以通東西洋孔道而握其權後有魁傑者出以力征
經營天下而成治業如拿破侖之故智者公天下以公政其措施尤不可不慎也今表民主
分為四等一民主而締聯邦交其國治者二民主兼轄民主者三民主權足者四壤地褊小
僅同酋長而仍不受大國之制者</p>
<pb 十六a><rh>新學大樷書　卷三　<sm>政法三　政治三</sm></rh>
<toc>
<h>民主聯邦</h>
美利堅 # 合眾國
<h>民主兼轄君主</h>
法蘭西兼轄安南馬達 # 斯加君主之國
<h>民主內外權足者</h>
秘魯 # 智利 # 墨西哥 # 巴西 # 玻利非亞銀國附 # 新加拉那大 # 厄瓜多 # 委內瑞拉 # 巴拉圭 # 烏拉圭 # 拉巴拉 # 哥多番
<h>酋長特立</h>
摩求奈
</toc>
<h 2>君民共主表</h>
<p>天尊地卑乾坤定卑髙以成上下位有君即有臣有臣即有民民積民成國國積國成天下
<pb 十六b><rh>新學大樷書　卷三　<sm>政法三　政治三</sm></rh>
天下非一人之天下億兆京垓人之天下也不能齊億兆京垓人以統於一而天下爭不能
推一以及億兆京垓人而天下亂栁子厚曰有里胥而後有縣大夫有縣大夫而後有諸侯
有諸侯而後有方伯連帥有方伯連帥而後有天子此封建合治之說也後世天下不能獨
主天子責之大吏大吏不能獨主一省責之郡守郡守不能獨主一郡責之縣令縣令不能
獨主一縣責之佐雜此郡縣分治之說也封建之天下不如郡縣郡縣之天下又因任人以
為治亂唐虞之制建官為百夏商官倍亦克用乂周禮上議院在治朝詢羣臣詢羣吏詢萬
民朝士掌治朝之位眾庻在焉上下交資雍雍成治迨及後世內外職員動累千萬其在內
者閣臣以下六部以主庶政五府以主兵戎都察院以主糾察通政司以主喉舌大理以主
刑獄太僕以主戎馬光祿以主膳羞鴻臚以主賓客太常以主祭祀國子以主教育欽天以
主律厯宗人府以主宗室詹事府以主青宮彈駁則科道主之記注則翰林主之出使則行
人司主之療治則太醫院主之其在外者督撫以下各省設兩司以主一省之事布政司以
主財賦按察司以主刑名扼要之地又說道以分主之文武相制內外相維如恒星附日如
行星附地以植責骨以絡責筋以呼吸責肺以飲食責胃以變血責心以知覺責腦以公正
無私責公以章善明理責卿以大夫進人責大夫以通古今辨可否責士司以總其領也師
<pb 十七a><rh>新學大樷書　卷三　<sm>政法三　政治三</sm></rh>
以訓其徒也職以守其業也衡以平其政也掌以專其事也簡厥善率其或不善進厥良策
其或不良辟以止辟不臧厥臧相吸攝相指<?>臂共主之天下中國聖明之世有之所由稱盛
治臻上理也後世學衰多伺闇弱以為攻取吏則取之習法官則取捐納科舉兩途進身未
幾又恐與民相要結乃有調遣之法迴避之例官民不相習吏士不相知士人伏處鄉里不
知經世事賢者自潔其身不肖者靦顔垢面以取媚當世於是一朝之治惟胥吏知之胥吏
知之而法不能行則粥之以網利朝有不便令下而民雖熟覩若無所覺大臣瘖塞不知所
措庶民又箝口結舌而莫敢宣其意於是羣起而言曰法不能變民不願從如是哉如是哉
而於平時離心力割血脈上下不相接則無一語及一事及此二千年以來之通弊也昔王
安石變法士人憚於習政交口攻之馴至禮樂兵刑視為<糟V>粕炎宋諸子出而知實學之不
易講遂遁于空虛以避當世之禍自成宗派羣樂逃於政教之外而相率赴之於是舉格致
天文輿地測算中國自有之舊學均淪于四裔而莫知所返矣嗚呼中國欲反共主之治齊
齊然節節然如三代盛時豈不難乎泰西君民共主之國以英為最强然當數百年前君民
二黨齗齗相攻百年而後始成此治體日本大權旁落民思其君藩幕耑政千餘年而不克
竊其位及尊攘議起大將軍徙步就邸無敢異言詎非民氣固結之效乎自茲而後<gap>談
<pb 十七b><rh>新學大樷書　卷三　<sm>政法三　政治三</sm></rh>
求實學開設元老院比於歐洲亦見權之輕重無分乎君民學不精則權不能自主耳德意
志以霸主而執會盟開設總院以統一羣邦<?>各邦<?>君主有退位而為議員者亦可見權力之
盛在議院不在君主也至若各黨相擊而宰相得操其進退可否之權固在開明政學識其
黨魁已豫絶非鹵莽攷試求人才於暗中摸索者也今表君民共主分為三等一為帝治二
為王統三為以別國之君而自存民政者其餘各國所闢新疆與以治權者雖不能成國亦
附表焉<sm>其內政外交仍賴本國者不表\\表其若藩屬而又若自主者</sm></p>
<toc>
<h>君民共主成帝治者</h>
英吉利 # 德意志<sm>普國兼帝</sm> # 日本 # 奧大利亞<sm>合匈牙利名\\奧斯馬加</sm> # 意大利
<h>君民共主成王統者</h>
荷蘭 # 比利時 # 日斯巴尼亞即 # 西班牙 # 葡萄牙 # 瑞典<sm>兼挪威</sm> # 丹馬<sm>即嗹國</sm> # 希臘
<h>以別國之君為君而自存民政者</h>
匈牙利即匈奴以奧大利亞王兼王 # 挪威<sm>以瑞典王兼王</sm> # 盧森堡<sm>以荷蘭王兼王\\兼入日耳曼公\\會</sm> # 波蘭王位以俄帝兼 # @仍存@治
<h>附<sm>自闢屬土\\有民政者</sm></h>
坎拿大美洲地屬英 # 紐西侖　英屬 # 澳大利亞洲　英屬 # 北般鳥　英屬
</toc>