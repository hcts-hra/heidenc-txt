﻿<pb 一a><rh>新學大樷書　卷四十八　<sm>文學二　史學</sm></rh>
<ti>新學大樷書卷四十八</ti>
<h 1>文學二<sm>史學</sm></h>
<h 2>擬修中國通史序目</h>　<ti>東海公</ti>
<p>酷暑無事日讀各種社會學書平日有修中國通史之志至此新舊材料融合無間興會@
發教育會令作教育襍志作新譯書局令潤色譯@一切謝絶惟欲成就此志竊以今日作
史若專為一代非獨難發新理而事實亦無由詳細調查惟通史上下千古不必以褒貶人
物臚叙事狀為貴所重專在典志則心理社會宗教諸學一切可以鎔鑄入之典志有新理
新説自與通考會要等書徒為八面鏠策論者異<?>趣亦不至如漁仲通志蹈專已武斷之弊
然所貴乎通史者固有二方靣一方以發明社會政治進化衰微之原理為主則於典志見
之一方以鼓舞民氣啓導方來為主則亦必於紀傳見之四千年中帝王數百師相數千即
取其彰彰在人耳目者已不可更僕數通史自有體裁豈容為人人開明履厯故於君相文
儒之屬悉為作表其紀傳則但取利害關係有影響於今日社會者為撰數篇猶有厯代社
會各項要件苦難貫串則取棫仲紀事本末例為之作記全書擬為百卷志居其半表記紀
傳亦居其半蓋欲分析事類各詳原理則不能僅分時代函胡綜叙而志為必要矣欲開濬
<pb 一b><rh>新學大樷書　卷四十八　<sm>文學二　史學</sm></rh>
民智激揚士氣則亦不能如漁仲之略於事狀而紀傳亦為必要矣頃者東人為支那作史
簡略無義惟文明史尚有種界異<?>聞其餘悉無關<?>閎旨要之彼國為此略備教科固不容以
著述言也其餘史學原論及亞細亞印度等史或反於修史有益已屬蔡君鶴廎購求數種
百卷之書字數不過六七十萬或尚不及盡<?>力為之一年必可告竣鄙人雖駑下取舉世不
為之事而以一身任之或亦大雅所不棄<?>乎</p>
<p>史目如左</p>
<list>
五表
帝王表<sm>以朴略時代人文時代發\\達時代衰微時代概括之</sm> # 方輿表 # 職官表 # 師相表 # 文儒表
十二志<sm>志名或病其舊擬取逸周書<?>\\篇題名號改命@解俟商</sm>
種族志 # 民宅<?>志<sm>此與方輿<?>表不同者彼略記沿革此因山川防\\塞以明社會風俗之殊異<?>故不得不分為二</sm> # 食貨志 # 工藝志
文言志 # 宗教志 # 學術志 # 禮俗志<sm>除祭禮\\入宗教</sm> # 章服志 # 法令志 # 溝洫志 # 兵志
</list>
<p>此十二志每志約須分四五卷</p>
<list>
十記
革命記 # 周服記 # 秦帝記 # 南胄記 # 唐藩記 # 黨錮記 # 陸交記 # 海交記
<pb 二a><rh>新學大樷書　卷四十八　<sm>文學二　史學</sm></rh>
 # 胡宼記 # 光復記
八考紀
秦始皇考紀 # 漢武帝考紀 # 王莽<?>考紀 # 宋武帝考紀 # 唐太宗考紀  # 元太祖考紀
 # 明太祖考紀 # 清三帝考紀
二十七别錄
管商簫諸葛别錄 # 李<?>斯别錄 # 董<sm>仲\\舒</sm>公孫<sm>弘</sm>張<sm>湯</sm>别錄 # 劉歆别錄 # 崔<sm>浩</sm>蘇<sm>綽</sm>王<sm>安\\石</sm>
别錄 # 孔老墨韓别錄 # 朱<sm>熹</sm>王<sm>守\\仁</sm>别錄<sm>其餘學者皆詳學術志此數\\人事蹟較多故列此兩傳</sm> # 許<sm>衡</sm>魏<sm>象\\樞</sm>湯<sm>斌</sm>
 # 李<sm>光\\地</sm>别錄 # 顧黄王顏别錄 # 蓋<sm>寬<?>\\饒</sm>傳<sm>𠏉</sm>曾<sm>靜</sm>别錄 # 辛<sm>棄<?>\\疾</sm>張<sm>世\\傑</sm>金<sm>聲\\桓</sm>别錄 # 鄭<sm>成\\功</sm>張<sm>煌\\言</sm>
别錄 # 多爾哀别錄 # 張<sm>廷<?>\\玉</sm>鄂<sm>爾<?>\\秦<?></sm>別錄 # 曾李别錄 # 楊<sm>雄</sm>庾<?><sm>信</sm>錢<sm>謙<?>\\益</sm>别錄 # 孔<sm>融</sm>李<sm>絞<?></sm>
别錄 # 洪秀全别錄<sm>此或入\\紀俟商<?></sm> # 康有為别錄 # 游俠别錄 # 貨殖别錄 # 刺客别錄 # 會
黨别錄 # 逸民别錄 # 方技别錄 # 疇人别錄 # 序錄
</list>
<h 2>史學論略</h>　<ti>唐才常</ti>
<p>儒者以五千年前後之史鏡<?>億兆人操作靈頑之質三代以始迄於有明持論不刋行於上
下效之襲於長稚沿之方是時也震<?>旦儒士錮於見聞雖漢唐史志頗詳葱嶺以西地勢國
<pb 二b><rh>新學大樷書　卷四十八　<sm>文學二　史學</sm></rh>
名而風敖<?>闕<?>如元代幾囊括全亞洎入中原鞭長莫及其時士夫未聞究<?>心印度波斯突厥
諸事<?>實以攷政俗興衰之迹者　本朝大啓疆宇風力所屆<?>陸詟<?>水慄而三百年來氣運轉
窮易曰窮則變變則通中國之通斯云劇矣而不變而至死不變即變巳民議官士彈國萃
什百千萬之儒冠縫掖諮以三通廿四史之名能備擧其目者不可多得何論寰球夫溺水
求援衣不待解落井下石狼已甘心不先使之洞燭古今中外情形而望其奮起是奏韶<?>濩<?>
於<?>聾俗固亡怪<?>巳荀子曰欲觀聖王之迹則於其燦然者矣後<?>王是也謝秋水曰學明理於
經而習事於史史於學居十之六而閲厯煆鍊又居其四是故不通中史不知秦漢以來之
政治學術或為真源或為孽派經數千百變而靡所底而制度典章文物之顯易其程者尚
不在此例不通西史不知歐洲數百年以前世冡<?>執權民狃故常士譚空理<sm>如西厯一千二\\百七十八年英
吉利人誣格\\物<?>者<?>為妖術</sm>頗於中國永和遺風為近惟彼愈變愈實中國愈變愈虛令中西諸史勘之竊<?>
<惑R>乎日變皇王之精意者猶硜然以不變為詞而於俄之大彼得法之拿破侖美之華盛頓
一切<?>故@未曾夢見者輒曰彼舊俗然烏有所謂百年以來之新政昔耶律德光謂晉臣曰
中國事吾皆知之吾國事汝曹不知也夫以遼與今日泰西較其智愚工拙何<?>如矣<?>而尚能
若此然則吾中國四萬萬人曾無通知泰西泰東各國治亂興衰之由者可乎不可</p>
<pb 三a><rh>新學大樷書　卷四十八　<sm>文學二　史學</sm></rh>
<p>古者六經皆史也尚書左史掌之春秋右史掌之尚已易為卜筮之史詩叙列國得失之迹
禮樂史氏之制度經與史相表裹皆也及乎變周之文從殷之質楚書晉乘各自各家於是
以馬班纂述為正史荀袁紀事司馬通鑑為編年之史至於兵刑譜系之殊科詔令奏議之
合𨽻若者為地理遺編若者為職官故事若者沿周官六禮之遺若者仍劉氏七略之體@
判析<?>源流周知派别原為史家常例而有志之士尤以單心四民教養之原通攷厯代禮樂
兵刑之制能見諸施行者為要務若夫襲宋代誅<?>心之餘論沿明人@尾之陋習衍為空談
博取甲第斯又每下愈况者矣要之攷古以證今由中以逮西博觀而約採規時而達用之
四者史學之宗旨也</p>
<p>是故讀厯代正史編年紀傳之錄通古史也讀　國朝東華<?>錄東華<?>續錄魏<?>默深聖武記諸
書通今史也讀黄遵憲日本國志王韜法國志略慕維亷大英國志徐景羅俄史輯譯岡千
仞<?>米利堅志沈敦和英法俄德四國志略暨日本岡本監輔萬國史記艾約瑟歐洲志略希
臘志略羅馬志略英人博那四裔編年表王韜普法戰紀林樂知瞿昂來東<?>方交涉記林樂
知鄭昌棪列國歳計政要馬懇西李提摩太泰西新史攬要通西文也惟是中西文字迥然
不侔諸史多經舌人輾<?>轉譯成詞意緐蕪誠所不免<?>是以初學多苦其贅牙通人又鄙其委
<pb 三b><rh>新學大樷書　卷四十八　<sm>文學二　史學</sm></rh>
瑣是在儒者平心靜氣以西史之精者與中史參互研究可耳嘗謂從前未有西學華人罕
能通史學<sm>精史裁訂<009>謬者頗不乏人然能頗秦漢\\以來治亂得失之癥結者十無一二也</sm>今襲西學之皮毛華人轉欲廢史學無
西學史學亡有西學史學亡欲拯其失首宜顯揭古今各國政術異<?>同以知强弱存<?>亡之本
次考立國源流種類遷徙次列帝王人物中西比較次明各教派别善否知將來環球大地
不能越素王改制精心次表各國和戰機<?>要有關全局者次詳各國古時土番與中國獞黎
蠻苗漸次消滅之理唐太宗曰以古<?>為鑑<?>可知得失余<?>謂合中西之古以為鑑<?>其收效更何
如矣</p>
<p>泰西不立史舘蓋報舘<?>即<?>其史舘也凡遇開議院時君主臨馬王公大臣暨各議員臨馬無
論事之大小各伸其説以剖判是非報舘即書之以傳諸一國布諸五洲記有之史載筆<?>士
載言其遺意歟故語無忌諱言多實籙視中國之史書為尤<?>足信况其推廣新聞𥿄之多雖
至酒樓<?>茶肆往往而有是史館為一國公有之權史學乃四民與知之業且凡民數地數比
較多寡<?>火車鐵路電線推算方里貨殖出入噸數以及官制教會學校國計兵數靡勿籤記
賅覈<?>與中史各表志例同案漢書藝文志小説家出稗官如湻謂王者欲知閭巷風俗故立
稗<?>官以稱<?>説之蓋今日之報章即異<?>日之史料政治家格致家律法家胥權衡於此一舉而
<pb 四a><rh>新學大樷書　卷四十八　<sm>文學二　史學</sm></rh>
三善備焉故西國之有君史又有民史者誠重之也誠慎之也</p>
<p>使德日記謂德人芍克深東方學問譯有清漢蒙古語契丹國志年七十六且擬譯遼金元
三史又曰愛爾勃女年十三通六國語談中亞細亞洲事甚<?>悉指陳各國形勢瞭如指掌王
韜之輯法國志略也自稱其書本出日本人岡千仞故其中多附錄日本人重野安繹荻原
@河野通之木原元禮諸人論議甚<?>矣哉海外士女之留心中西史乘者如彼其衆也震旦
之儒自束髪受書即戢戢抱兎<?>園<?>册子求名利資低首下心暝坐苦索天日黯山川慘然孔
孟之緒不祀忍<?>諸其稍黠者則刺取坊間易知錄了凡鑑與胡致堂邱瓊<?>山林西仲一二𥣧
率無理之語嘵嘵號於衆<?>曰史學史學嗚呼吾不知其亷恥之心之奚往也巳<?>或曰是誠然
矣吾且弗論西史敢問讀中史者焉所從入曰春秋者素王改制之書而三統三世之義足
以範億刧恆河沙世界莫之違也自春秋外則以史記漢書為要史記得素王真<?>派漢書頗
龐雜而八書十志古言古例森然於世亦體大思精之作也正史而外則司馬通鑑致為詳
審其書採雜史至三百二十二種成書凡十九年天文地理禮樂厯數之大亦頗賅洽非特
紀治亂興衰之跡也其餘則宜專力通典通志通攷三書而尤以通志為要然欲舉古今事
實貫串源流則通鑑紀事本末宋元明紀事本末亦為要籍蓋自漢以來史家大要紀事編
<pb 四b><rh>新學大樷書　卷四十八　<sm>文學二　史學</sm></rh>
年二體宋袁樞每事各詳起訖既免紀傳之一事複見數篇亦非如編年之一事隔越數卷
誠欲通中史者不可少之書也若夫西史繙譯既無善本則就以上所臚者悉心鉤稽<?>外第
以廣閲西報為通人之津逮而已</p>
<h 2>支那史論</h>　<ti>湯濟滄</ti>
<p>黄河之河系十萬方里揚子江之河系十二萬五千方里既九倍於日本之靣<?>積合計歐羅
巴諸國如丁抺如瑞士如瑞典及諾威<?>如德意志意大利如墺<?>地利及匈牙利如和蘭如比
耳義如法蘭西如西班牙葡萄牙與地中海諸島嶼之面積與之相等人或以支那為偏於
亞細亞大陸一隅之一邦國然其廣袤之大户口之多厯代治亂興廢之頖劇比之歐羅巴
天陸之全體殆不是過觀於春秋左氏傳戰國史三國史南北史五代史之列國之分立抗<?>
衝猶之歐羅巴大陸列國之分立抗衝唯支那不終為歐羅巴大陸之分立個個邦國而遂
搆成一邦國前者以山嶺之交錯縱横而於其間開溪谷此處為發達個個邦國利於分立
自治後<?>者莾莾也蒼蒼也揚子江黄河之兩河系無邊無淮<?>利於渾融一統夫以數邦國之
分立而重視西洋史一邦國之構造而輕視支那史畢竟不知地勢者也</p>
<p>支那者以延緣黄河揚子江之兩大河系利於渾融一統此兩河者非南北流而東西駛<?>蓋<?>
<pb 五a><rh>新學大樷書　卷四十八　<sm>文學二　史學</sm></rh>
南北流之河結串𤍠氣候之地方與寒氣候之地連絡異<?>物產之間故能調訂利害之衝突
@於東西駛之河則不然僅得以包容同一之氣候同一之物產同一之利害不能連絡結
串於異<?>風土之間遂亦不能調訂利害之衝突故支那非如歐羅巴大陸常為邦國個個之分
立而常搆造一邦國臨機應<?>變而成黄河揚子江兩河系之間利害之衝突時時瞥見厯史
上久<?>破綻<?>論支那史者不可不先稽查兩河系之風土也</p>
<p>黄河者支那北方之代表者也所謂北方之强者居之揚子江者支那南方之代表者也所
謂君子居之雁度寒雲馬嘶古道崇山峻嶺陡開大陽曠<?>野平林煙火攢簇樵𡗲<?>耕鋤隱約
在日謂非北地之大觀乎蝦房<?>蟹舍採菱捕魚之小舟蕩漾往來於濃陰之下柳堤花塢<?>盡<?>
在春光駘蕩之中水鄉人家桔桿<?>聲起<?>牛背笛聲兩兩歸<?>來此耕田鑿井餘風謂非江南之
風物<?>乎黄河河系者如穹廬天蒼蒼而低垂四際極目千里遍植高梁日者出自高梁之中
亦没自<?>高梁之中大行之山色微限於地平線而餘嵐照中原郤班點@白楊之水畔其餘
植物畧無可觀風物單簡王<?>人概為穴居純乎大陸氣候捲無涯之黄風塵而來自朔北
乾燥而少水黄流濁不可飲又不足供洗滌之用故百多之事物不華潔<?>不清雅生產者撰
擇<?>寡單之勞力為簡易之耕種生民貧窶<?>困阨<sm>北部省城之殷繁者可與南部一府城比時\\或下之北部府城之繁庶者可與南部一縣</sm>
<pb 五b><rh>新學大樷書　卷四十八　<sm>文學二　史學</sm></rh>
<sm>城相比北部縣城之繁庶\\者可與南部一鎮相比</sm>既如此被於自然之境遇故北人者意思强烈豪健而不易卑屈
主實行而之想像力燕趙悲歌今猶古也骨相亦長大而隆<?>準肉角眼釣眉昂靣<?>貌黄黧鬚<?>
髯髦髦顯表北方之强揚子江畔者沿緣坦坦之平原雖然其江流駛於古生紀中生紀地
層之間江岸時見懸崖斗壁翠巒碧峯處處點綴風物美滿氣候亦和煦潤濕草樹鬱蓊<?>生
產饒多加以水流清冽百多之事物華潔家屋雅趣人物瀟灑纎巧且富於理想多感多恨
色白肉瘦兩眼細平而鬚髯不多身短而音吐清朗此正現<?>示南人之真靣<?>目也</p>
<p>黄河揚子江兩河系之風土甚有差殊則其厯史之殊差可知已<?>蓋大地上原人之發生地
必於亞細亞大陸之中部漢族亦出於崑崙山下之祖國揚子江上流者以崇巒險峯之重
疊<?>而避之於地利上輙沿黄河之流而東下厯代之帝王大抵奠都於黄河河系者</p>
<pb 六a><rh>新學大樷書　卷四十八　<sm>文學二　史學</sm></rh>
<toc>
<h>代</h>
<fig>
<desc>三皇</desc>
<desc>太昊伏義氏</desc> # <desc>炎帝神農氏</desc> # <desc>黄帝軒轅氏</desc>
</fig>
<fig>
<desc>五帝</desc>
<desc>少昊金天氏</desc> # <desc>顓<?>頊<?>高陽氏</desc> # <desc>帝@高<?>辛氏</desc> # <desc>帝堯陶<?>唐氏</desc> # <desc>帝舜有虞氏</desc>
</fig>
夏后氏禹 # 殷 # 周 # 秦
<fig>
<desc>漢</desc>
<desc>西漢</desc> # <desc>東漢</desc>
</fig>
<sm>三國\\之一</sm>魏 # 西晉 # 隋 # 唐
<fig>
<desc>五代</desc>
<desc>後梁</desc> # <desc>後唐</desc> # <desc>後晉</desc> # <desc>後漢</desc> # <desc>後周</desc>
</fig>
宋 # 金 # 元 # 清
<h>都</h>
陳 # 曲阜 # 涿鹿 # 窮桑 # 帝丘 # 平陽 # 蒲坂 # 安邑 # 亳 # 洛 # 咸陽 # 長安 # 洛 # 洛 # 洛 # 長安 # 長安 # 大梁<sm>（汴）</sm> # 洛 # 汴<sm>（大梁）</sm> # 汴<sm>（大梁）</sm> # 汴<sm>（大梁）</sm> # 汴京<sm>（大梁）</sm> # 汴京<sm>（大梁）</sm> # 大都<sm>（北京）</sm> # 北京
<h>所在</h>
河南省陳州府 # 山東省兖州府曲阜縣 # 直𨽻省順天府涿州 # 山東省兖州府 # 直𨽻省大名府顓頊城 # 河南省河南府愝師縣 # 山西省平陽府 # 山西省蒲州府 # 山西省解州安邑縣 # 河南省歸德府 # 河南省河南府洛陽縣 # 陜西省西安府咸陽縣 # 陜西省西安府長安縣 # 河南省河南府洛陽縣 # 見前 # 見前 # 見前 # 見前 # 河南省開封府 # 見上 # 見上 # 見上 # 見上 # 見上 # 見上 # 直𫖚省順天府 # 見上
<h>黄河河系</h>
<sm>在蔡河之岸　蔡河者入於淤黄河 # 泗水之南洙<?>水之北 # 在拒<?>馬<?>河之右岸<?>　拒<?>馬<?>河者入於白溝河經<?>兩淀入於\\白@河按古池<?>圖此等河皆屬於黄河之河系 # 泗水之傍近 # 黄河之古金堤之傍<?>近 # 在伊河之岸　伊河<?>入洛<?>河<?>洛河入於黄河 # 汾河之左岸　平水之北 # 媯妠水之傍 # 東永河之傍 # 黄河揚子江之間在淤黄河之南 # 洛河之北即左岸 # 渭水之北即左岸 # 渭水之南即右岸 # 前漢者都於西方之長安故名西漢後漢者都於東方之\\洛陽故名東漢 # 東漢之末魏<?>之曹氏吳之孫氏蜀之劉氏三國鼎立吳則\\都於揚子江下流之建業蜀則都於上流之成都 # 前晉者都於洛故名西<?>晉後晉者都於揚子江下流之建\\業故名東晉 # 自西晉亡至隋二百七十二年間東<?>晋宋齊梁陳之五代\\皆都於揚子江畔之建康黄河之系之建都史此間<?>中絶 # 唐亡之年<?>刼<?>於後梁<?>遷都於洛陽 # 黄河幹流之南即右岸二世十七年而亡 # 四世十四年而亡 # 二世十二年而亡 # 二世四年而亡 # 三世十年而亡 # 宋都於汴百六十六年髙宗之時金人陷<?>汴帝南渡而幸\\於揚子江上之揚州更幸於臨安故以後有南宋之名 # 金初都於上京（今之會@）後<?>厭<?>其北僻遷於燕京尋<?>自<?>蒙<?>\\右<?>之北來攻更遷都於汴 # 不於黄河之系沿緣<?>於黄河之系<?>之平原上</sm>
</toc>
<pb 六b><rh>新學大樷書　卷四十八　<sm>文學二　史學</sm></rh>
<p>即是也蓋於黄河河系王霸厯代之奠都者關於南方之經營較少而對於北狄之用意則
其苦心常纏<?>綿不巳<?>勢<?>不得不據在於北方者以此而據在黄河河系之王霸厯代其風動
於外界之現象規模<?>雄大局勢壯濶英摯<?>之氣磅礴於其間正如張悛鶻之雙翼而拂朔北
之雲汪汪有獨絶於黄河之大平原上之偉觀</p>
<p>乾坤一轉而見有揚子江河系於揚子江上之奠都者</p>
<pb 七a><rh>新學大樷書　卷四十八　<sm>文學二　史學</sm></rh>
<p>如右表</p>
<toc>
<h>代</h>
<sm>三國\\之一</sm>吳 # 東晉
<fig>
<desc>南朝</desc>
<desc>宋</desc>
<desc>齊</desc>
<desc>梁<?></desc>
<desc>陳</desc>
</fig>
南宋 # 明
<h>都</h>
建康 # 建康 # 建康 # 建康 # 建康 # 建康 # 臨安 # 應<?>天府<sm>（南京）</sm>
<h>所在</h>
江蘇省江甯<?> # 府所謂南京 # 浙江省杭州府 # 江蘇省江甯<?>府
<h>揚子江河系</h>
六朝 # <sm>在揚子江幹流之南即右岸 # 楚威王（戰國）置金陵邑因有王氣埋<?>金鎮之\\秦亦痊<?>金人故有金陵之稱 # 舊城者去秦淮一里於秦淮口有桃葉渡石<?> # 頭山者臨江為支那文華風流之中心多六\\朝之名區勝蹟行人過之每低徊而不能去 # 近雖<?>罹<?>長髮之兵燹<?>而南朝之四百八十寸<?> # 多少之樓臺尚隱現於烟雨之中 # 雖在錢塘江口實建於揚子江延緣沖積層之上 # 明都六十六年太宗之永樂十九年遷於順天府（北京）</sm>
</toc>
<p>即此也蓋於揚子江河系奠都之王霸厯代其被薰化<?>於外界之現象規模綺麗局勢清穩
如聽江南春曉<?>之曲似展著色秋江之畫幅所謂六朝之雅<?>致晋時之清談南朝之風<?>流南<?>
宋之纖巧明代之瀟灑皆此地也夫建安七子之文駢儷四六之體於此間為自然之啟發
故欲悟澈揚子江河系厯史之真面目則於月明秦淮之畫樓上聞彈琵琶於水晶簾<?>外向
<pb 七b><rh>新學大樷書　卷四十八　<sm>文學二　史學</sm></rh>
人而問此彈者誰乎則彼美之身火足以仿佛揚子江河系厯史之權化也者</p>
<p>黄河河系與揚子江河系百多之風土厯史之差别如此故兩兩之間動輙不相容<?>北人與
南人抵排破綻又破綻者决非偶爾既如是支那二十二代厯史之多分者北人將與北狄
與南人之間為確執史也夫所謂書足以記姓名而巳<?>劔<?>一人敵不足學學萬人敵後乃舉
吳中之兵八千人而攻秦者不足見項羽之英爽耶倉卒而嘗蕪<?>蔞<?>亭豆粥滹沱河麥飯衝
突於荆<?>天棘地之間恢<?>復漢之遺業者不足見光武之俊邁耶至於張睢陽之齒顏常山之
舌胡澹奄之文岳飛之武文天祥之節方孝孺之義鄭成功之俠畢竟皆是北人將與北狄
與南人之確執中不過發於意氣雖然黄河河系之沖積平原直達於揚子江河系之沖積
平原他無山脈縱横故適宜國之獨立要之山者促界國之分治河者不能作境域之藩籬
觀於支那之厯史信矣夫陳之孔範不曾謂長江天塹豈能飛渡恃一衣帶之水冷笑隋兵
之來話聲未絶而隋將軍賀若弼則自廣漢渡江韓擒虎則自横江夜渡入陳都之建康<sm>南\\京</sm>
陳主自與妃<?>婿<?>投於井中而國遂亡隋遂混同南北朝之列國而一統支那即此隋獲天下
開通濟永濟之兩渠南自揚子江以南北抵黄河以北即縱絶江河自南而流駛於北鑾<?>為
入為之一大河系江河兩系者自來連絡自此而益致一統之趨向特如隋之饼取南<?>北兩
<pb 八a><rh>新學大樷書　卷四十八　<sm>文學二　史學</sm></rh>
派之學樷<?>促江河兩系<?>間<?>之一統<?>蓋東漢之鄭玄<?>者孟子以後之大儒所仰望者後魏之王
肅起而與之拮頏學風區劃南北兩派至於南北朝之頃<?>北方者深厚縝密鄭玄<?>等之學盛<?>
行南方者簡易綺靡王肅等之風自投好尚劃為南北間之思想界巨溝黄河之系與揚子
江河系頻分隔於人人之習氣趣味其勉而併取南北派者連絡南北而為大運河之開鑿
最呵成一統之氣運者唐興縱紹<?>隋之遺業兼而際會於新鋭創業之風雲益益勃發一統
之氣運太宗英邁之資早看破思想界之一統者即一統天下之第一策首計南北學風<?>之
折哀命孔頴達顏師古等撰五經正義於易取王弼之注於書取孔安國之傳於詩取毛長<?>
之傳於禮取鄭玄<?>之注於左傳取杜預之注併加諸家之注釋而行之天下思想界之根柢
於茲鞏<?>立曾幾何時陳子昂生於揚子江之上游而俺留於黄河河系唐初之四大家王勃
楊<?>烱<?>盧照鄰駱賓王尚未能洗脫南朝文六朝以來之駢儷四六文之臭味頗不之屑慨然
獨自奪<?>於北人之思想<sm>周漢時代之古文\\即黄河河系思想</sm>鋭意注入於此間李白生於揚子江河系之上游
來於黄河河系而發達其所為詩才分高趨向正能斥攘建安以後之綺麗以起八代之衰
自任韓愈字退之為江河兩系中間地之人以淮南人而上於黄河河系之長安撣<?>雄厚博
大之才而復興古文柳宗元字子厚起<?>自黄河河畔與其同志刻意勵行以計思想界之中
<pb 八b><rh>新學大樷書　卷四十八　<sm>文學二　史學</sm></rh>
正自此先之音樂太宗之時祖考孫出而折衷南北之兩樂且酌取古樂制定大唐之雅樂
書風亦有虞世南歐陽詢顏真卿柳<?>公權李北海之徒起<?>能包容南北兩派别出機軸各成
一家至是而於有形上於無形上黄河河系與揚子江河系之深融一統者斐然而大成蓋
支那四千年之厯史中於江河兩系之微妙調和神契而為一團體為一國家為一社會推
唐為第一唐亡而五十二年有五代列國之亂梁唐晋漢周北漢起於黄河河系吳前蜀楚
荆南後蜀<?>南唐湖南建國於揚子江河系羣雄所在割據虎吞狼噬來江河兩系之大破綻
宋興而一統五代列國暫渾融江河兩系無長保全之大力交被窘蹙<?>於北狄之契丹金元
國亡元代之揚子江河系之民人者屏息而無生氣詩人之過金陵者有玉樹後庭花不見
北人租地種<茴RV>香之感懷既而明起自揚子江上倒北狄之元稍稍一統江河兩系不<010>彌
縫兩系之破綻<?>而不得真成渾融無文物之特見後遂亡於流㓂清代之自建國於今二百
數十年而<?>未大成江河兩系之混同將來或者黄河河系染<?>俄羅斯之風揚子江河系染<?>英
吉利之風未可知也論支那史至此不禁擱筆西望窺大陸將來之風雲良久隔海而卜其
前途<?>云爾</p>
<h 2>正統論</h>　<ti>任　公</ti>
<pb 九a><rh>新學大樷書　卷四十八　<sm>文學二　史學</sm></rh>
<p>中國史家<?>之謬未<?>有過於言正統者也言正統者以為天下不可一日無君也於是乎有統
又以為天無二日民無二王也於是乎有正統統之云者殆謂天所立而民所宗也正之云者<?>
殆謂一為真而餘為偽也千餘年來陋儒斷斷於此事攘臂張目筆鬥舌戰支離蔓衍不可
窮詰一言蔽之曰自為奴隸根性所束<?>縛<?>而復以煽後人之奴隸根性而巳<?>是不可以不辨
統字之名詞何自起乎殆濫觴於春秋春秋公羊傳曰何言乎王正月大一統也此即後儒
論正統者所授為依據也庸<?>詎知春秋所謂大一統者對於三統而言春秋之大義非一而
通三統實為其要端通<?>三統者正以明天下為天下人之天下而非一姓之所得私有與後
儒所謂統者其本義既適相反對矣故夫統之云者始於霸者之私天下而又懼民之不吾
認也乃為是訖<?>以箝制之曰此天之所以與我者吾生而有特别之權利非他人所能幾也
因文其説曰亶聰明作父母曰辨上下定民志統之既立然後任其作威作福恣睢蠻野而
不得謂之不義而人民之稍强立不撓者乃得坐之以不忠不敬大逆無道諸惡名以鋤之
摧之此統之名所由立也記曰得乎丘民而為天子若是乎無統則巳<?>茍其有統則創垂之
而繼續之者舍斯民而奚屬哉故泰西之良史皆以叙述一國國民系統之所由來及其發
達進步盛衰興亡之原因結果為主誠以民有統而君無統也藉曰君而有統也則不過一
<pb 九b><rh>新學大樷書　卷四十八　<sm>文學二　史學</sm></rh>
家之譜牒一人之傳記而非可以冒<?>全史之名而安勞史家之嘵嘵爭論也然則以國之統
而屬諸君則固巳<?>舉全國之人民視同無物而國民之資格所以永墜九淵而不克自拔皆
此一義之為誤也故不掃君統之謬見而欲以作史史雖充<?>棟徒為生民毒耳</p>
<p>統之義巳謬而正與不正更何足云雖然亦既有是説矣其説且<?>深中於人<?>心矣則辭而闢<?>
之固非得巳正統之辨昉於晋而盛<?>於宋朱子通鑑綱目所推定者則秦<?>也漢也東漢也蜀
漢也晋也東晋<?>也宋齊梁<?>陳也隋也唐也後梁<?>後唐後漢後晋後周也本朝乾隆間御批通
鑑從而續之則宋也南宋也元也明也清也所謂正統者如是如是而其所據為理論以衡
量夫正不正者約有六事</p>
<p><p i>一曰以得地之多寡而<?>定其正不正也凡混一宇內者無論其為何等人而皆奉之<?>以<?>正
如晋元等是</p>
<p><p i>二曰以據<?>位之久暫而定其正不正也雖混一宇內而享之不久者<?>皆謂之<?>不正如項羽
王莽等是</p>
<p><p i>三曰以前代之血胤為正而其餘皆為偽也如蜀漢東晋南宋等是</p>
<p><p i>四曰以前代之舊都所@為正而其餘皆為偽也如因漢而正魏因唐而正後梁後唐後
<pb 十a><rh>新學大樷書　卷四十八　<sm>文學二　史學</sm></rh>
晋後漢後周等是</p>
<p><p i>五曰以後代之所承者所自出者為正而其餘為偽也如因唐而正隋因宋而正周等是</p>
<p><p i>六曰以中國種族為正而其餘為偽也如宋齊梁陳等是</p>
<p>此六者互相矛盾通於此則窒於彼通於彼則窒於此而據朱子綱目及通鑑輯覽等所定
則前後互歧進退失據無一而可焉請窮詰之夫以得地之多寡而定則混一者固莫與爭
矣其不能混一者自當以最多者為最正則符秦盛時南至卭<011>東抵淮泗西極西域北盡
大磧視司馬版圖過之數<?>倍而宋金<?>交爭時代金之幅員亦有天下三分之二而果誰為正
而誰為偽也如以據位之久暫而定則如漢唐等之數百年不必論矣若夫拓跋氏之祚逈<?>
軼於宋齊<?>梁陳錢鏐劉隱之系遠過於梁唐晋漢周而西夏李氏乃始唐乾符終宋寶慶凡<?>
三百五十餘年幾與漢唐埒地亦廣袤萬里又誰為正而誰為偽也如以前代之<?>血<?>胤而定
則<杞V>宋當二日並出而周不可不退處於篡僣而明李<?>槃以宇文氏所臣屬之蕭巋為篡賊
蕭衍延茍全之性命而使之統陳以沙陀<?>夷族之朱邪存勖不知所出之徐知誥冒李唐之
宗而使之統分據之天下者將為特識矣而順治十八年間故明弘<?>光隆武永曆尚存正朔
而<?>視同閏位何也而<?>果誰為正而<?>誰為偽也如以前代舊都所在而<?>定則劉石墓<?>容符姚赫
<pb 十b><rh>新學大樷書　卷四十八　<sm>文學二　史學</sm></rh>
連<?>拓跋<?>所得之土皆五帝三王之故宅也女直<?>所撫之衆皆漢唐之<?>遺民也而又誰為正而
誰為偽也如以後代所承所自出者為正則晋既正矣而晋所自出之魏何以不正前既正
蜀而後復正晋晋自篡魏豈承漢而興邪唐既正矣且因唐而正隋矣而隋所自出之宇文
宇文所以自出之拓跋何以不正前正陳而後正隋隋豈因滅陳而始有帝<?>號邪又烏知夫誰
為正而<?>誰為偽也若夫以中國之種族而定則誠愛國之公理民族之精神雖迷於統之義
而猶不悖於正之名也而<?>惜乎數千年未有持此以為鵠者也李存朂石敬瑭劉智遠<?>以沙
陀<?>三小族竊<?>一掌之地而@然奉為共主自宋至明百年間黄帝子孫無尺寸土而史家所
謂正統者仍不絶如故也而果誰為正而<?>誰為偽也於是乎而持正統論者果無説以自完矣
大抵正統之説之所以起者有二原因（其一）則當代君臣自私本國也温公所謂宋魏以降
各有國史互相排黜南謂北為索虜北謂南為島夷朱民<?>代唐四方幅裂朱邪入汴比之窮
新<sm>原注唐荘<?>宗自以為繼唐比\\朱<?>梁<?>於有<?>窮篡夏新室篡漢</sm>運歴年紀棄<?>而不數此皆私已<?>之偏辭非大公之通論也<sm>資\\治</sm>
<sm>通鑑卷\\六十九</sm>誠知言矣自在<?>正統之爭莫多於蜀<魏V>問題主都邑者以魏為真<?>人主血胤者以蜀
為宗<?>子而其議論之變遷恒緣當時之境遇陳壽主魏<?>習鑿<?>齒主蜀壽生<?>西晉而<?>鑿<?>齒東晋
也西晉踞舊郡而上有所受茍不主都邑説則晉為僣矣故壽之正魏<?>几以正晉也鑿齒時
<pb 十一a><rh>新學大樷書　卷四十八　<sm>文學二　史學</sm></rh>
則晋既南渡茍不主血胤説而仍沿都<?>邑則劉石符<?>姚正而晋為僭矣<?>鑿齒之正蜀<?>几<?>亦以
正晋也其後温公主魏而朱子主蜀温公生北宋而朱子南宋也宋之篡周宅汴與晋之篡
魏宅許者同源温公之主都邑説也正魏也凡<?>以正宋也南渡之宋與江東之晋同病朱子
之主血胤説也正蜀也凡<?>亦以正宋也蓋未有非為時君計者也至如五代之亦@然目<?>為<?>
正統也更宋人之讕言也彼五代抑何足以稱代朱温盗也李存朂石敬瑭劉智遠沙院犬<?>
羊<?>之長也温可代唐則侯景李全可代宋也沙陀<?>三族可代中華之主則劉聰石虎可代晋
也郭威<?>非夷非盗差近正矣而以黥卒乍起功業無聞乘人孤寡奪其穴以@立以視陳霸
先之能平寇<?>亂猶奴隸耳而况彼五人者所掠之地不及禹域二十分之一所享之祚合計
僅五十二年而顧可以聖仁神武某祖某皇帝之名奉之乎其奉之也則自宋人始也宋之
得天下也不正推柴<?>氏以為所自受因而溯之許朱温以代唐而五代之名立馬<sm>以上採王\\船山説</sm>
其正五代也凡<?>亦以正宋也至於本朝以異<?>域龍興入主中夏與遼金元前事相類故順治
二年三月議厯代帝王祀典禮部上言謂遼則宋曾納貢金則<?>宋嘗稱姪帝王廟祀似不得
遺<?>駸駸乎欲偽宋而正遼金矣後雖憚於清議<?>未敢悍然然卒增祀遼太祖太宗景宗聖宗
興宗道宗金太祖太宗世宗章宗宣宗哀宗其後復增祀元魏道武帝明帝孝武帝文成帝
<pb 十一b><rh>新學大樷書　卷四十八　<sm>文學二　史學</sm></rh>
獻文帝孝文帝宣武帝孝明帝豈所謂兎死狐悲惡傷其類者耶由此言之凡<?>數千<?>年來嘵
嘵於正不正偽不偽之辨者皆當時之霸者與夫霸者之奴隸緣飾附會以為保其一姓私
產之謀耳而<?>時過境遷之後作史者猶慷他人之慨斷斷焉辨得失於雞蟲吾不知其何為也
（其二）由於陋儒誤解經義煽揚奴性也陋儒之説以為帝王者聖神也陋儒之意以為一國
之大不可以一時而無一聖神焉者又不可以同時而<?>有兩聖神焉者當其無聖神也則無
論為亂臣<?>為賊子為大盗為狗偷為仇讎<?>為夷<?>狄而必取一人一姓焉<?>偶像而尸祝之曰此
聖神也此聖神也當其多聖神也則於羣聖羣神之中而探@焉<?>而置碁焉擇取其一人一
姓而膜拜之曰此乃真<?>聖神也而其餘皆亂臣賊子大盗狗偷仇讎夷狄也不甯<?>惟是同一
人也甲書稱之為亂賊偷盗仇讎夷狄而乙書則稱之為聖神焉其者同一人也同一書也
而今日稱之為亂賊偷盗仇讎夷狄明日則稱之為聖神焉夫聖神自聖神亂賊自亂賊偷
盗自偷盗夷狄自夷狄其人格之相去不可以道里計一望<?>而知無能相混者也亦斷未有
一人之身而能兼兩塗者也異<?>哉此至顯至淺至通行至平正之方人術而獨不可以施諸
帝王也諺曰成即為王敗即為宼此真<?>持正統論之史家所奉為月旦法門者也夫衆所歸
往謂之王竊<?>奪殃民謂之㓂既王矣無論如何變相而必不能墮<?>而為宼既宼矣無論如何
<pb 十二a><rh>新學大樷書　卷四十八　<sm>文學二　史學</sm></rh>
變<?>相而必不能昇<?>而為王未有能相即焉<?>者也如美人之抗英而<?>獨立也王也非宼也此其
成者也即不成焉<?>如菲律賓之抗美波亞之抗英未開<?>有能目之<?>為宼者也元人之侵日本
宼也非王也此其敗者也即不敗焉<?>如蒙古蹂躪俄羅斯握其主權者數百年未聞有肯認
之為王者也中國不然兀术也完顏亮也在宋史則謂之為賊為虜為仇在金史則某祖某
皇帝矣而兩<?>皆成於中國人之手同列正史也而諸葛亮入宼丞相出師等之差異<?>更無論
也朱温也@王棣<?>也始而叛曰盗忽然而某祖某皇帝矣而曹丕司馬炎之由名而公由公
而王<?>由王而帝更無論也準此以談<?>吾不能不為匈<?>奴冐<?>頓突厥頡利<?>之徒悲也吾不能不
為漢吳<?>楚七國淮南王安晋八王明宸濠之徒悲也吾不能不為上官桀董卓桓温蘇峻侯
景安祿山朱<?>泚吳三桂之徒悲也吾不得不為陳涉吳廣新市平林銅馬亦眉黄申<?>竇<?>建德
王世充<?>黄@張士誠陳友<?>諒張獻忠李自成洪秀全之徒悲也彼其與聖神相去不能以寸
耳使其稍有天幸能於百尺竿頭進此一步何患乎千百年後贍才博學正言讜論倡天經
明地<?>義之史家不奉以承天廣<?>運聖德神功肇紀立極欽<?>明文思𧇩<?>哲顯武端毅弘文寬裕
中和大成定業太祖高皇帝之徽號而有腹誹者則曰大不敬有指斥者則曰逆不道也此
非吾過激之<?>言也試思朱元璋之德何如竇建<?>德簫衍之才何如王莽趙匡胤之功何如項
<pb 十二b><rh>新學大樷書　卷四十八　<sm>文學二　史學</sm></rh>
羽李存朂之强何如冐頓<?>楊堅<?>傳國之久何如李元昊朱温略地之廣何如洪秀全而皆於
數千年厯史上巍巍然聖矣神矣吾無以名之名之曰幸不幸而已若是乎史也者賭博耳
兒戯耳鬼蜮<?>之府耳勢<?>利之林耳以是而為史安得不<?>率天下而禽獸也而陋儒猶囂囂然
然曰此天之經也地之義也人之倫也國之本也民之坊也吾不得不深惡痛絶夫陋儒之
毒天下如是其甚也</p>
<p>然則不論正統則亦已<?>耳茍論正統吾敢翻數千年之案而昌言曰自周秦<?>以後無一朝能
當此名者也（第一）夷狄不可以為統則胡元及沙陀<?>三小族在所必儐而後魏北齊北周契
丹<?>女直更無論矣（第二）篡奪不可以為統則魏晋宋齊梁陳北齊北周隋後周宋在@必@
而<?>唐亦不能免矣（第三）盗賊不可以為統則後梁與明在所必@而漢亦如唯之與阿矣然
則正統當於何求之曰統也者在國非在君也在眾<?>人非在一人也舍國而求諸君舍衆人
而求諸一人必無統之可言更無正之可言必不獲<?>巳者則如英德日本等立憲君主之國
以憲法而定君位繼承之律其即位也以敬守憲法之語誓於大衆<?>而民亦公認之若是者
其猶不謬於得@氏為天子之義而於正統庶乎近矣雖然吾中國數千年厯史上何處有
此然猶斷斷焉<?>於百步五十步之間而曰統不統正不正吾不得不憐其愚而惡<gap>也
<pb 十三a><rh>新學大樷書　卷四十八　<sm>文學二　史學</sm></rh>
後有良史乎盍於我國民系統盛衰强弱主奴之間三致意焉耳</p>
<h 2>書法論</h>　<ti>任　公</ti>
<p>新史氏曰吾壹不解夫中國之史家何以以書法為獨一無二之天職也吾壹不解夫中國
之史家何以以書法為獨一無二之能事也吾壹不解夫中國之史家果據何主義以衡量
天下古今事物而敢囂囂然以書法自鳴也史家之言曰書法者本春秋之義所以明正邪
别善惡操斧鉞權褒貶百代者也書法善<?>則為良史反是則為穢史嘻此讆言也春秋之書
法非所以褒貶也夫古人往矣其人與骨皆已<?>朽矣孔子豈其不憚煩而一一取南<?>褒貶之
春秋之作孔子所以改制而自發表其政見也生於言論不自由時代政見不可以直接發
表故為之符號標識焉以代之書尹氏卒非貶尹氏也借尹氏以譏世卿也書仲孫忌帥師
圍<?>運非貶仲孫忌也借仲孫忌以譏<?>二名也此等符號標識後世謂之書法惟春秋可以有
書法春秋經也非史也明義也非記事也使春秋而史也而記事也則天下不完全無條理
之史孰有過於春秋者乎後人初不解春秋之為何物胸中曾無一主義摭拾一二斷爛朝
報而規規然學春秋天下之不自量孰此甚也吾敢斷言曰有春秋之志者可以言書法無
春秋之志者不可以言書法</p>
<pb 十三b><rh>新學大樷書　卷四十八　<sm>文學二　史學</sm></rh>
<p>問者曰書法以明功罪别君子小人亦使後人有所鑒焉子何絶之甚曰是固然也雖然史
也者非紀一人一姓之事也將以述一民族之運動變遷進化墮落而明其原因結果也故
善為史者必無暇斷斷焉<?>褒貶一二人亦决不肯斷斷焉<?>褒貶一二人何也褒貶一二人是
專科功罪於此一二人而為衆人卸其責任也上之啓梟雄私天下之心下之墮<?>齊民尊人
格之念非史家所宜出也吾以為一民族之進化墮落其原因决不在一二人以為可褒則
宜俱褒以為可貶則宜俱<?>貶而中國史家只知有一私人之善焉<?>惡焉<?>功焉<?>罪焉<?>而不知有
一團體之善焉惡焉功焉罪焉<?>以此牖民此群治所以終不進也吾非謂書法褒貶之必可
厭吾特厭夫作史者以為舍書法褒貶外無天職無能事也</p>
<p>今之談國事者輒曰恨某樞臣病國恨某疆臣殃民推其意若以為但能屏逐此一二人而
吾國之治即可與歐美最文明國相等者然此實為舊史家謬説所迷也吾見夫今日舉<?>國
之官吏士民其<?>見識與彼一二人者相伯仲也其意氣相伯仲也其道德相伯仲也其才能
相伯仲也先有無量數病國殃民之人物而彼一二人乃乘時而出焉偶為其同類之代表
而巳<?>一二人之代表去而百千萬億之代表者方耳<?>比@而立接踵而來不植其本不清其
源而惟視進退於一二人其有濟乎其無濟乎乃舉國之人莫或自譏自貶而惟譏貶此一
<pb 十四a><rh>新學大樷書　卷四十八　<sm>文學二　史學</sm></rh>
二人吾不能不為一二人呼寃也史也者求有益於羣治也以此為天識為能事問能於羣
治有絲毫之影響焉否也</p>
<p>且舊史家所謂功罪善惡亦何足以為功罪善惡彼其所紀載不外君主與其臣妾交涉之
事大率一切行誼有利於時君者則謂之功謂之善反是者則謂之罪謂之惡其最所表彰
者則死節<?>之臣也其最所痛絶者則叛逆及事二姓者也夫君子何嘗不貴死節<?>雖然古人
亦有言君為社稷死則死之為社稷亡則亡之茍為已死而為已亡非其親暱誰敢任之<?>若
是乎死節<?>之所以可貴者在死國非在死君也試觀二十四史所謂忠臣其能合此資格者
幾何人也事二姓者一奴隸之不足而再奴隸焉其無廉<?>恥不待論也雖然亦有辨焉使其
有救天下之志而欲憑<?>籍以行其道也則佛肸召<?>而子欲往矣公山召<?>而子欲往矣伊尹且<?>
五就湯而五就桀矣未見其足以為聖人病也茍不爾者則持祿保位富貴驕人以終身於
一姓之朝安用此斗量車載之忠臣為也綱目書莾大夫揚雄死後世言書法者所最津津
樂道也吾以為揚雄之為人自無足取耳若其人格之價值固不得以事莽不事莽為優劣<?>
也新莽之治與李<?>漢之治則何擇焉<?>等是民賊也而必大為鴻溝以劃之曰事此賊者忠義
也事彼賊者奸侫也吾不知其何據也雄之在漢未嘗得政未嘗立朝即以舊史家之論理
<pb 十四b><rh>新學大樷書　卷四十八　<sm>文學二　史學</sm></rh>
律之婁<?>視魏<?>徵之事唐罪固可末減焉矣而雄獨蒙此大不韙之名豈有他哉李世民幸而
王莽不幸故魏<?>徵幸而揚雄不幸而巳<?>吾非欲為儇薄卑靡之揚雄訟冤顧吾見夫操斧鉞
權之最有名者其衡量人物之論據不過如是吾有以見史家之與人羣渺不相涉也至於
叛逆云者吾不知泗上之亭長何以異<?>於漁陽之戍卒晋陽之唐公何以異<?>於宸濠之親藩
陳橋之檢點<?>何以異<?>於離石之校尉乃一則夷三族而復被大憝之名一則<?>履九五而遂享
神聖之號天下豈有正義哉惟權力是視而巳其間稍有公論者則<?>犯顏死誎之臣時或表
彰之是巳<?>雖然其所謂敢諫者亦大率為一姓私事十之九而為國民公義者十之一即有
一二而史家之表彰之者亦必不能如是其力也嘻吾知其故矣霸者之所最欲者則巨妾
之為之死節<?>也其次則匡正其子孫之失德而保其祚也所最惡者臣妾之背之而事他人
也其尤甚者則發難而與已為敵也故其一賞一罰皆以此為衡漢高豈有德於雍齒而封
之豈有憾<?>於丁公而殺之所謂為人婦則欲其和我為我婦則欲其為我詈人耳而彼等又
知夫人類有尚名譽之性質僅以及身之賞罰而不足以懲勸也於是鼎革之後輙命其臣
妾修前代之史持此衡凖以賞罰前代之人因以示彼羣臣羣妾曰爾其效此爾其毋效彼
此霸者最險最黠<?>之術也當崇禎順治之交使無一洪承疇則本朝何以有今日使多一史
<pb 十五a><rh>新學大樷書　卷四十八　<sm>文學二　史學</sm></rh>
可法則本朝又何以有今日而洪則為國史貳臣傳之首史則其明史忠烈傳之魁矣夫以
此兩途判别洪史之人格夫誰曰不宜顧吾獨不許夫霸者以利用此以自固而愚民也問
二千年來史家之書法其有一字非為霸者效死力乎無有也霸者固有所為而為之吾無
責焉獨不解乎以名山大業自期者果何德於彼而必以全力為之擁護也故使克林威<?>爾
生於中國吾知其必與趙高董卓同詬使梅特湼而生於中國吾知其必與武鄉汾陽齊名
何也中國史家<?>書法之性質則然也</p>
<p>吾非謂史可以廢書法顧吾以為書法者當如布爾特奇之英雄傳以悲壯淋漓之筆寫古
人之性行事業使百世之下聞其風者賛歎舞蹈頑廉<?>懦立刺激其精神血涙以養成活氣
之人物而必不可妄學春秋侈袞鉞於一字二字之間使後之讀者加注釋數千言猶不能
識<?>其命意之所在吾以為書法者當如吉朋之羅馬史以偉大高尚之理想褒貶一民族全
體之性質若者為優若者為劣某時代以何原因而獲强盛某時代以何原因而致衰亡使
後起之民族讀焉<?>而因以自鑑<?>曰吾儕宜爾吾儕宜毋爾而必不可專奨厲一姓之家奴走
狗與夫一二矯情畸行@後人於狹隘徧枯<?>的道德之域而無復發揚蹈厲之氣君不讀龍
門史記乎史公雖非作史之極軌至其為中國史家之鼻祖盡人所同認矣史記之書法也
<pb 十五b><rh>新學大樷書　卷四十八　<sm>文學二　史學</sm></rh>
豈嘗有如廬陵之新五代史晦菴之通鑑綱日<?>咬文嚼字矜<?>愚<?>飾智斷斷於緦小功之察而
問無齒决者哉</p>