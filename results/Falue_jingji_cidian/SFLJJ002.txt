<pb 一>
<h>序</h>
<p>吾國雄視大陸數千年於玆矣寰宇<統R>一外鮮强敵人民心目中
惟有家庭存<續R>之一問題幾不知國家爲何物而法律經濟之思
想雖在士大夫猶多闇焉況中流以下乎近日萬國交<通R>競爭劇
烈吾國殆哉岌岌幾有不能存立於地球之勢於是志士號呼奔
走提唱國家主義而國民亦以生死存亡之關係切<迫R>生國民之
自覺於是有法律之研究有經濟之討求馴至立憲問題漸成爲
朝野之輿論而此種學問<愈V>爲社會之所期望矣泰西諸國以宗
教束<縛R>階<級R>壓迫之反動發生民權又以羣雄<角V>立故其國家之
<組R><織R>日趨發<達R>爲國者欲求治安勢不得不取法於泰西然東西
洋之國民各有特性亦有不得而强者日本<變R>法<維R>新<追R>蹝歐美
<pb 二>
<h>序</h>
外應世界之大勢內<適R>國民之性質其<運R>用之妙誠有可爲我國
民之資者吾國人士研究政法者多取<道R>於日本<累V>年以來以數
千計學有心得復<編R>譯新籍以惠國人冀以發達其政治思想普
及其經濟觀念法至善也所惜者名詞艱澁含旨精<深V>譯者旣未
敢擅易讀者<遂R>難免<誤Ｖ><解Ｖ>差之毫釐謬以千里辭典之作其何能
已日本法學博士<清Ｖ>水澄先生因感於是特有此著奎文<館R>主橘
君復<請Ｖ>吾國人之留學於東京帝國大學者集而譯之書將成矣
託爲校閱并囑爲序余固有志於斯學者喜其嘉惠吾徒有益於
我國民前<途Ｒ>者良多匪僅爲供參攷而<已V><卽V>將來編纂法典審取
名詞亦可奉爲圭臬誠近來之善本也爲弁數語敢貢讀者</p>
<p i>丁未八月　陳介謹序於東京</p>