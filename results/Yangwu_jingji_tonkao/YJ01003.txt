<pb 一a><rh>洋務經濟通攷　序</rh>
<p>嘗讀孟子用夏變夷之語觀扵今日之時局不禁有慨乎
其言矣夫前睈<?>人創制顯庸久稱文明之治至扵今集百
王之成法而奉行之雖厯<萬R>世不變焉可也然而天道無
常世運迭更强鄰環伺扵今為烈<葢R>其履垓埏若户庭<?>御<?>
風霆如指臂全球九萬里罔不通使互市競尚富强我中
<華R>與之並峙雖聖人復起而猶墨守成規<勢V>必不能近年
以來　朝廷<?>切實振興力除積弊<廣V>通言路種種㪽<?><頒V>新
政<𩔫V>𣅜效法西人然則士生今日懷<経V>世之學濟變之才
尤貴能洞達夷情夫是故韓卿應先生是書之所由作也
編中分<?>門十有六綱羅數千<萹R>凡洋人之政教風俗四民
<pb 一b><rh>洋務經濟通攷　序</rh>
之業專門之<藝R>擷其最要者譯之㕘以當代名人論説總
其綱維終不外經濟大端而詳覈顕豁<囊V>括無遺今先生
亟欲問世先付手民以廣流通㕥其半留為續集距今二
閱月亦可竣事海內之士倘能引而伸之<觸R>𩔫而長之人
才不可勝用矣今日雖得風氣之後安知<異V>日西人㪽<?>擅
之秘不更駕其上乎𢯂既倒之狂瀾維中原之大局是則
孟子㪽<?>謂用夏變夷扵今為不易之言矣</p>
<p>光緒二十有四年孟秋之吉　鴻寶齋主人謹敘</p>