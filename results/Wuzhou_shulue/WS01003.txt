<pb 一a><rh>凡例</rh>
<ti>凡例</ti>
<p>一是書之輯託始於庚子之夏意取當務之亟故首述各國
國名次疆域次户口又次兵制其他政治民風請俟<續R>錄</p>
<p>一昔契丹有言我於宋國之事<纖R>悉皆知而宋人視我如隔
十重雲霧今日中國正坐此病又古語云知已知彼百戰
百勝可見知字是從古禦敵要義然古之敵國爲數少知
之也易今之敵國爲数多知之也難欲使僻壤窮鄉咸了
然於洋有國國有地地有人與兵自非詔以書焉不可惟
時務諸書雖汗牛充棟然或限於地或限於力寒士購觀
<pb 一b><rh>凡例</rh>
殊非易事不揣固陋爰輯是編願讀者因知生懼因懼生
奮因奮生强勿視如海上蜃楼虚無<縹R>渺是則區區之意</p>
<p>一是書節錄取其簡約分類取其明晰</p>
<p>一每節下註明所採原書</p>
<p>一是書於欧洲諸强國及亞洲之日本美洲之美利堅採錄
較詳著其所以興也其餘弱小之國不過類及</p>
<p>一亞洲之朝鮮歐洲之土耳其雖爲弱小之國而採錄不視
類及之例著其所以衰也</p>
<p>一五洲各地凡前人載籍目以島不目以國者槪未錄</p>
<pb 二a><rh>凡例</rh>
<p>一各國屬國尙有自主之權者如非洲之的黎波里突泥斯
達夫耳等雖小亦錄各國屬國已無自主之權者如亞洲
之<緬R>甸非洲之努必阿加弗勒里那達爾岌朴哥羅尼馬
達加斯加美洲之坎拿大巴他峨尼等雖大不錄</p>
<p>一五洲之外尙有大洋洲澳大利亞在焉今泰西人合稱爲
六洲大洋洲内屬地居多間亦有立國者如薩末亞如頓
瓦如佛蘭斯維耳等源流不詳故未錄</p>
<p>一五洲國名見諸紀載者言人人殊此何氏所謂十人譯之
而十異一人譯之而前後或異也傅氐所謂急讀<緩R>讀而
<pb 二b><rh>凡例</rh>
字數異依義依聲而譯書異也今鈔錄悉從原書不强爲
畫一別摭古今譯音異名合列爲表冠諸卷首以便檢查</p>
<p>一泰西人著作如地里備考地理全志外國史略萬國地里
全圖集等類皆由口述筆譯而成故揆之中國文法不免
有辭意倒置費人思索之處今悉就原意原文略爲更正
以期讀者易解</p>
<p>一書中西厯紀年讀者每苦不知爲何世今悉按四裔年表
於西厯下註明卽中國某朝某代某年間有未注者讀者
亦可以類推</p>
<pb 三a><rh>凡例</rh>
<p>一各國人名輿地往往多至七八字或十餘字不等四國志
略諸書都無標識讀者於長句每苦斷讀不開今悉心參
校凡人名皆加單<線R>凡地名皆加雙線俾一目了然</p>
<p>一户口兵制兩門有昔多今少昔少今多者備錄於編俾讀
者知其國盛衰大勢</p>
<p>一户口兵制所採以二十四年各國嵗計表爲最新然此兩
門歲異而月不同讀者欲知此後之確數仍須購閱逐年
新表</p>
<p>一凡行間小字無按字者係原書舊有加按字者係採錄新
<pb 三b><rh>凡例</rh>
增</p>
<p>一書中間附鄙見低一格寫</p>
<p>滇南蕭應椿識</p>