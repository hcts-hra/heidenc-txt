<pb 一a><rh>序</rh>
<ti>序</ti>
<p>昆明蕭庸士先生輯五洲<述R>略旣成以示李熙李熙作而
言曰士生於鄉入市而后知有市入城而后知有城入郡
而后知有郡以語它郡它城市則瞠<?>目無語矣生於燕<者V>
與言吳生於越者與言晉方以其遠於已而漫置之而况
居一室之內處一榻之上而遠論九州瀛海之事哉熙嘗
授學村塾以五洲輿圖示<諸V>生諸生聞亞歐之名相與譁
笑而不能已彼固以為自其高曾祖父以至鄰里鄉黨朋
友婣婭無論<經R>商服賈赴官應試者足跡未嘗經其地求
<pb 一b><rh>序</rh>
之經義策括口耳未嘗習其名事所必無特教者傳妄以
示謔耳然哉然哉今日之入我國踣我都殘虐我人民囊
括我財產者其人皆憑虛而猝集哉噫亦<惑V>矣先生今爲
是<編R>無深意奧旨以强人之悟亦無博識宏議以炫<?>人之
聽特於五洲列國名稱方位源流本末從有證者分而<紀VR>
之以予疑者以可信載其畺域俾知拳髪高凖人非一國
地非一壤向所謂蜉蝣蟻子環著吾宇可以手摘而指擊
者其言妄也傳其<統R>系俾知黃白粽黑同生並育已非一
世彼族養長亦自有政亦自有教向所疑海外異族忽焉
<pb 二a><rh>序</rh>
滋大者其視懵也詳其户口俾知種類之蕃環伺之眾幾
幾乎倍吾民而三之向所恃殘一教士傷一蠻媍謂可廓
清天壤者其見悖也末<綴R>兵制則又以見爪牙攫食之可
畏國固不可以屢夷也先生之意如此使學者受而讀之
憬然於敵國外患惕厲知愳安知前之笑者至今不轉而
爲涕知其可愳毅然發憤以求其無可愳亦安知今之涕
者異日不轉而爲笑乎人執是心則先生之願畢矣雖然
凡民之惑有可<解R>者非真惑也必有其<終R>不可解者在焉
昔人有入槐安之國者方其爲夢未嘗不自以爲真何者
<pb 二b><rh>序</rh>
其身親也身所不親雖有國於此持書以證之亦何必不
以爲夢哉是則誠夢也已哀哉</p>
<p>光緒辛丑六月寶坻李熙識</p>