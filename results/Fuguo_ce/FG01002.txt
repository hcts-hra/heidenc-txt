<pb 一a><rh>富國策　序</rh>
<ti>富國策序</ti>
<stamp>
<p>天地之大德在好生聖人之大業在富有發政之始
以足食聚人之術曰豐財生之者衆沛然訖於四海
用之以禮浩乎式於九圍此法思德所以有富國策
一書而　丁冠西先生所以督率汪生鳳藻譯之而
詳加核焉　冠西先生陳席上之珍爲泰西之彥以
珠算牙籌之法施於有政極航海梯山之<遠R>貊其德
音其於中國政教尤惓惓因以此書付剞劂氏焉<統R>
要荒於禹貢<通R>典則於周官管仲父必先富民召信
<pb 一b><rh>富國策　序</rh>
臣好在興利<邦V>基斯固國步無貧精理所存見諸凡
例原其心計之用實與格致相通一也恐一夫之失
所俾萬邦之協和二也以財發身則上好仁而下好
義三也修文偃武則以玉帛不以兵戎四也富居五
福之一而好學愛人務本息爭又具四美焉其利溥
哉爲用宏矣<遂R>承屬而爲之序</p>
<p>光<緒R>庚辰季春瀋陽崇禮序</p>