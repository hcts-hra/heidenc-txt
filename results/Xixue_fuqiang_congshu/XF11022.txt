<pb 一a><rh>談天　卷一<sm>偉序　子集</sm></rh>
<stamp>
<p>天文之學其源遠矣太古之世<旣R>知稼穡每觀天星以定農時而近赤道<gap>
上攷諸文字之國肇有書契卽記及天文如舊約中屢言天星希臘古史亦然而中國堯典亦言中星厯家據以定歲
差焉其後積測累推至漢太初三統而立七政統母諸數從此代精一代<gap>
數不密此其缺陷也中國言天者三家曰渾天曰盖天曰宣夜然其推厯但言數不言象而西國則自古及@恆依象
立法昔多祿某謂地居中心外包諸天層層硬殼傳其學者又創立本輪均輪諸象法綦繁矣後代測天之器益精得
數益密往往與多氏說不合歌白尼乃更創新法謂太陽居中心地與諸行星繞之第谷雖譏其非然恆得確證人多
信之至刻白爾推得三例而歌氏之說始為定論然刻氏僅言其當然至奈端更推求其所以然而其說益不可搖矣
夫地球大矣統四大洲計之能盡厯其面者無幾人焉然地球乃行星之一耳且非其最大者計繞太陽有小行星五
十餘大行星八其最大者體中能容地球一千四百倍其次能容九百倍也設以五百地球平列土星之光環能覆之
而諸行得又或有月繞之總計諸月共二十<餘R>設盡並諸行星及諸月之積不及太陽積五百分之一太陽體中能容
太陰六千萬倍可謂大之至矣而恆星天視之亦只一點耳設人能飛行空中如最速礟子亦須四百萬年方能至最
近之恆星故目能見之恆星最小者可比太陽其大者或且<過R>太陽數十萬倍也夫恆星多至不可數計秋冬清朗之
@昂首九霄目能見者約三千設一恆得為一日各有行星繞之其行星當不下十五萬况恆星又有雙星及三合四
合諸星則行星之數當更不止於此矣然此僅論目所能見之恆星耳古人論天河皆云是氣近代遠鏡出知為無數
小星遠鏡界內所已測見之星較普天空目所能見者多二萬倍天河一帶設皆如遠鏡所測之一界其數當有二千
零十九萬一千設一星為一日各有五十行星繞之則行星之數當有十億零九百五十五萬意必俱有動植諸物如
我地球偉哉造物其力之神能之鉅眞不可思議矣而測以更精之遠鏡知天河亦有盡界非佈滿虛空也而其界外
別有無數星氣意天河亦為一星氣無數星氣實即無數天河我所居之地球在本天河中近故覺其大在別星氣外
遠故覺其小耳星氣已測得者三千餘意其中必且有大於我天河者初人疑星氣為未成星之質至羅斯伯之在遠
鏡成始知亦為無數小星聚而成而更別見無數星氣則亦但覺如氣不能辨為星之聚設異日遠鏡更精今所見者
<pb 一b><rh>談天　卷一<sm>偉序　天算部</sm></rh>
俱能辨恐更見無數遠星氣仍不能辨也如是累推不可思議動法亦然月繞行星行星繞太陽近代或言太陽率諸
行星更繞他恆星與雙星同然則安知諸雙星不又同繞一星而所繞之星不又繞別星耶如是累推亦不可思議偉
哉造物神妙至此蕩蕩平民無能名矣者大關有詩曰觀爾所造之穹蒼又星月之輝光世人為誰兮爾垂念之人子
為誰兮爾眷顧之夫大關所見天空理非甚深也尙歡欣贊歎不能自己况我人得知天空如此精奇神妙耶夫造物
主之全智鉅力大至無外小至無內罔不蒞臨罔不鑒察故人雖至微無時不𫎇其恩澤試觀地球上萬物莫不傷具
人生其間渴飲饑食夏葛冬裘何者非造物主之所賜竊意一切行星亦必萬物備具生其間者休養樂利如我地上
造物主大仁大慈必當如是也設他行星之人類湻樸未雕與天合一見我地球天性盡失欺僞爭亂厥罪甚大而造
物主猶不棄絕令愛子降生舍身代贖當必贊歎造物主之深仁厚澤有加無已而身受者反不知感激圖報可乎<sm>余</sm>
與李君同譯是書欲令人知造物主之大能尤欲令人遠察天空因之近察已躬謹謹焉修身事天無失秉@以上答
宏恩則善矣</p>
<p>咸豐已未孟冬之月英國偉烈亞力序於春申浦上</p>
<pb 一><rh>談天　卷一<sm>李序　子集</sm></rh>
<p>西士言天者曰恆星與日不動地與五星俱繞日而行故一歲者地球繞日一周也一畫夜者地球自轉一周也議者
曰以天為靜以地為動動靜倒置<違R>經畔道不可信也西士又曰地與五星及月之道俱係撱圜而厯時等則所過面
積亦等議者曰此假象也以本輪均輪推之而合則設其象為本輪均輪以撱圜面積推之而合則設其象為撱圜面
積其實不過假以推步非眞有此象也竊謂議者未嘗精心攷察而拘牽經義妄生議論甚無謂也古今談天者莫善
於子與氏茍求其故之一語西士蓋善求其故者也舊法火木土皆有歲輪而金水二星則有伏見輪同為行星何以
行法不同歌白尼求其故則知地球與五星皆繞日火木土之歲輪因地繞日而生金水之伏見輪則其本道也由是
五星之行皆歸一例然其繞日非平行古人加一本輪推之不合則又加一均輪推之其推月且加至三輪四輪然猶
不能盡合刻白爾求其故則知五星與月之道皆為撱圜其行法面積與時恆有比例也然俱僅知其當然而未知其
所以然奈端求其故則以為皆重學之理也凡二球環行空中則必其繞其重心而日之質積甚大五星與地俱甚微
其重心與日心甚近故繞重心即繞日也凡物直行空中有他力㫄加之則物即繞力之心而行而物直行之<遲R>速與
㫄力之林小適合平圜率則繞行之道為平圜稍不合則恆為撱圜惟厯時等所過面積亦等與平圜同也今地與五
星本直行空中日之攝力加之其行與力不能適合平圜故皆行撱圜也由是定論如山不可移矣又證以距日立方
與周時平方之比例及恆星之光行差地道半徑視差而地之繞日益信證以煤坑之墜石而地之自轉益信證以彗
星之軌道雙星之相繞多合撱圜而地與五星及日之行撱圜益信余與偉烈君所譯談天一書皆主地動及撱圜立
說此二者之故不明則此書不能讀故先詳論之</p>
<p>咸豐已未重陽後八日海甯李善蘭序於崑山舟次</p>