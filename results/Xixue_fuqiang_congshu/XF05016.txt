<pb 一><rh>金石識別　卷一<sm>序　申集</sm></rh>
<stamp>
<p>金石識別十二卷西士瑪高温所譯也瑪君於金石之品知之最詳因以<gap>
至其家俟其為醫之暇則與對譯此書書中所論之物有中土有名者有中土無名者有中土雖有名而余不其其名
一時不易訪究者每譯一物必辨論數四其有名者則用中土之名其無名及不知其名者則將西國之名譯其意義
又有以地為名以人為名並無意義可譯或其名鄙俚不可譯其意義者則用中土之字以寫西國之音故其名佶屈
聱牙不能以交意相貫多至五六字七八字者時時有之而書之體例又條分<縷R>析每將各物之名彼此互舉以作此
較又有連舉數名連記數事不能辨其名讀者則必用虛字以間之或空格別行以<清V>眉目此皆出於不得已非欲徒
侈卷帙也瑪君於中土語言文字雖勉强可通然有時辭不能<達R>其意則<遁R>而易以他辭故譯之甚難校之甚繁幾及
一年始克蕆事今已刊板印行居然成書矣追憶當時挾書卷袖<紙R>筆徒步往來寒暑無間風雨不輟汗不得解衣咳
不得涕吐病困疲乏猶隱忍而不肯休息者為此書也惟是日獲數篇奉如珍寶夕歸自視訛舛百出塗攺字句模糊
至不可辨則一再易紙以書之不知手腕之幾脫也每至更深燭跋目倦神昬掩卷就牀嗒焉如喪而某金某石之名
猶往來<糾R>擾於夢魂之際而驅之不去此中之況味豈他人之所能喻哉觀察馮公以為不可無以誌之也故余為略
述@事如此至於試驗之方镕鍊之術書中論之至詳且有目錄可檢不必再挈其<綱R>領矣惟此書之大意專為識別
金石而作葢識別之法愈多則物無遁<情V>可不為貌似者所淆而其眞者乃不至於埋沒於是可取其有用者棄其不
適於用者取其寶貴者棄其無處不有者則此書之成亦未始非民生利用之一助也或謂五金之礦藏往往與强兵
富國之事大有相關焉然耶否耶同治十一年八月二十五日金匱華蘅芳序於江南製造局中</p>