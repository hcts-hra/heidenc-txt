<pb 一a><rh>各國交涉公法論　初集　<sm>原序　卯集\\法學部</sm></rh>
<ti>原序</ti>
<p>人不能獨立於世則有交涉之事人與人有交涉國與國亦有交涉交涉中有分所應爲與分所應得者皆有公法以定
之公法非一人一國所能定乃天所命之理各國皆以爲然此即公法也</p>
<p>一國自治之法歷年有增因習慣自然而漸爲成例當未經通行以前固不必論迨已成定例其國人不可不謹遵也辦
各國外務之法其理亦同</p>
<p>各國所習慣之事則爲天然之法不可不守但事仍由法而生非謂習慣即爲此法之根原也此意不可不辨</p>
<p>自天下初有文教以來各國交涉之法漸臻妥協迨興西教以後尤爲盡善至今幾成一定之例用法亦爲至當</p>
<p>各國交涉公法之源自其初備時至今日見精詳其間大有旨趣益人不淺一經文人著述成書甚爲明晰如安布低達
米羅司惠頓等法師各有著述日耳曼及英國法國人皆譯用本國文字便於考究此學余著此書更加詳考也序內不
能將公法源流一一論列第分爲數世先論歷來著名之法師後論公法之學在英國何時爲始何時漸臻妥協此書爲
英國最有益者凡考究公法之人不可不知</p>
<h 1>第一世爲耶穌降生以前</h>
<p>古時猶太國之內政並待別國之法最爲嚴酷故難與各國有交涉公法查其國史從無論交涉之理及觀埃及國之教
例與待他國來使之禮甚爲忠厚因疑其教師必著有相待使臣之書流傳至希臘國爲該國所用因從希臘之古籍中
者得各國交涉公法之源其國之賢臣有公論云無一國能獨立而不與他國交涉者故希臘各邦立一公會名爲安非
底恒會以定各邦交涉之公事凡不在會內之國則視爲敵國又如前歐羅巴各國與回部交兵之後所立和約以若干
年爲期過期不換約則仍視爲敵國羅馬初開國之時甚明交涉之公理設立書院講究此事後著相待使臣之書所定
待各國之法最爲公允又設立官員審問搶奪之案迨其國日強不照開國所定之法而行以致漸削不復再振雖其不
照交涉之理待他國反攘奪其地然天然之公理猶存於法師書中不但待一國應如是即待各國均應如是此爲各國
交涉便法與公法之根本也</p>
<pb 一b><rh>各國交涉公法論　初集　<sm>原序　卯集\\法學部</sm></rh>
<h 1>第二世爲耶穌降生至果魯西亞士之前</h>
<p>自耶穌設教後甚益於各國交涉之事但其時人心蠢頑未化而在位者又辦理不善故其教不顯厥後奉教各國皆能
體教王之意有事則派員會商從此各國有分所應爲分所應得者乃漸知交涉之理而其意尚未甚顯明</p>
<p>一千三百年之前教王漸爲各西國公會之主一千三百二年布尼法司第八爲教王時有人駁論教王不可有此大權
乃定議凡於教會有關之事教王可管理若關繫國家之事教王不得管理雖定此議而國王所行之公事有不合教法
者教王猶可與聞然國王亦曉示於民以教王不能管理國事從此教王之權漸移僅能從中爲兩國調停其事但亦行
之未久一千五百年改正西教之時教王並不能從中理處矣斯時各國與他國交涉之事歸國王自行辦理不與民商
辦後亦漸改</p>
<p>一千四百九十三年有西班牙人<巡R>歷大西洋查得亞墨利加新地爲其屬地經教王給論准其管轄疑無處非教王所
管者至一千七百一年有人論奧地利國王稱布路斯國主爲國王以未得教主敕命可見册立爲王其權專歸教主也
歐羅巴各國自攻回教時始有與聞他國政事之例因回教人得土耳其國與歐羅巴各國交涉大不便向來奉西教之
國不能與土耳其國有交涉以其教不同也現其國之風俗漸改與歐羅巴各國始有交涉事則必得一公法以待不同
教之國將來可漸推廣中古之世所有各國交涉公事有三大端一爲各埠立船政二爲領事官章程三爲派使臣之規
例</p>
<h 1>第三世果魯西亞士之時</h>
<p>果魯西亞士荷蘭人生於一千五百八十三年因國亂遷避法蘭西著書論和戰交涉之公事其時有數西國初明公法
之理至一千六百九年果魯西亞士著書論海爲公用一千六百二十四年又論和戰交涉事此書闡明公法之理於各
國交涉大有裨益或有議其書敘列太亂或謂其論現在事理無古書古事以爲證不知其著書時尚無可憑之書籍與
交涉之成案經人指駁後果魯西亞士又著一書以辨明之有英國法師麥根託司發明果氏書中之妙旨序中不能詳
@</p>
<pb 二a><rh>各國交涉公法論　初集　<sm>原序　卯集\\法學部</sm></rh>
<h 1>第四世自布國威斯達非利牙一千六百四十年合立和約之時起至猶脫類一千七百十三年立約時止</h>
<p>斯時各國之交涉益增新法蓋歐洲各國並其屬地交涉日多故也</p>
<p>一千六百七十二年白分道弗著書論天然之律法與各國之律法其發明天然律法不獨人俱應守即各國亦應守也
果魯西亞士之書論天然之律法甚略而白分道弗論之綦詳能補果氏之不足此外別無妙處雷部逆此指出白氏之
疵病後人俱知不及果氏之書雷部逆此於一千六百九十三年著各國交涉公法書其序文并各卷中之議論顯其學
識宏博究理甚明但考究別種之學甚多於此書不能更詳</p>
<h 1>第五世自一千七百十三年猶脫類合立和約之時起至一千七百六十三年巴黎立約止</h>
<p>雷部逆此之徒烏拉富於一千七百四十年至一千七百四十三年間著書九大卷以格致之學論天然之理書內括其
一生所得之學問後有人將其書撮要成一卷烏拉富自視其書之妙蓋分別各國之律法有四一爲天理當然一為衆
心甘服一爲向有之規一爲公是之處但其書有二病一用格致各種名目論律法之事一視各國如一自主之大會其
第二病與總理無甚相關但此書如無人修改恐不能流傳至今修改之功全在法的利故能明白曉暢所言無不近理
惟嫌太略欲詳究各國之交涉尚不足用又有名滿底斯可者亦著有公法書序中不能詳述荷蘭人丙克舍格頗著聲
望惟不及果魯西亞士有數事與果氏互異而心服果氏一千七百三十七年著公法論一部又有分論海歸何屬及使
臣公廨兩書可爲各國交涉之最要者</p>
<h 1>第六世在巴黎一千七百六十三年合立和約時至一千七百八十九年法國大亂之年爲止</h>
<p>斯時有意大里亞國兩法師蘭波里地及軋利阿納又有日耳曼國摩色候及馬丁士都有論各國交涉之書有一事與
各國交涉大有相關者即亞墨利加數邦合成花旗一國其國悉憑各國交涉之理後此國有著名法師斯吐利及庚德
惠頓三人名聞國外</p>
<h 1>第七世自一千七百八十九年法國亂時起至一千八百五十七年止</h>
<p>其間日耳曼國人著各國交涉公法書甚多內有兩人爲特出日克呂伯海富達英國亦有七人日本他麥瓦爾特麥根
<pb 二b><rh>各國交涉公法論　初集　<sm>原序　卯集\\法學部</sm></rh>
脫世馬甯雷地懷特盂波牙均著有書</p>
<p>有論交涉便法之法師四人曰斯吐回拉瓦克他薩費尼費利克司之四人者將前人郝的亞士虎比魯士辣丁白哥由
司符以特等人所著羅馬文之書擇其精要改爲本國文字</p>
<p>著交涉公法之人甚多以上僅擇其要者余著書俱憑各家以集成其各書名目共有七百餘部</p>
<h 1>論英國教習公法之源流</h>
<p>英國特設教習公法之書院培植人材雖額數不多而院中法師官員生徒人等討論不厭</p>
<p>英國所用之常律多與他國不同蓋英國不與他國連壤<?>他國多仿照羅馬律法獨英國之律參用其法者甚少及攻敗
羅馬時得其國之榖德人乃師之漸學其律法考羅馬自克落的由斯王至哈奴里由斯王三百六十年間審判大案之
員俱爲著名法師集衆人之長以薈萃成書若無教士與官員收存必至爲各野人侵奪毀奪英國之律當時甚略稍有
增入羅馬律法爲教師所手訂行之無弊一千六十六年挪爾曼人見英之國政於是大變其俗從前審問堂無論案關
教事與否其教主與設例府<sm>地方\\官名</sm>並坐公堂審問自第一挪爾曼王回涼將教案與民案分辦至今未改凡民人干涉教
門之事教主依國例與教例審判另有兩種案如婚姻及遺產等事半歸教律半歸國律教主亦可審問因當時奉教各
國都有此規例也</p>
<p>羅馬律法不但行於教門審問堂猶行於船部審問堂並大庚司達部與馬爍拉兩衙門亦行之</p>
<p>凡判事公允之衙門俱用羅馬律法即如英國常昔拉衙門之首領官數百年來皆以教主當其職當時牧師不但能明
教律兼明國律從前國家派赴他國辦事之公使人員大半皆用教主蓋其學識勝於平常有爵之人且明各種律例又
如英之韋司大明司達衙門自一千一百三十五年至一千二百十七年所有讞員都用羅馬律法當時法師富利大書
中有數欵從羅馬律法內摘出</p>
<p>英國兩大書院之審問堂亦用羅馬律法凡各國設大書院專爲學習教律而設至英國兩書院亦有習此學者</p>
<p>除英國外其餘各西國皆以羅馬律法爲各國律法之根原洋教改正西教之後其律無多改變如英國則不然教習羅
<pb 三a><rh>各國交涉公法論　初集　<sm>原序　卯集\\法學部</sm></rh>
<gap>
欲一槪廢奪故一千五百四十七年歐力弗稽查阿克司勿特之書院將羅馬律法與教門律法之書束置<?>高閣有蟲蝕
之痕因疑其書染天主教之氣息也何特亦云阿克司勿特之書院內別種學問人多考究獨羅馬律法與教門律法幾
至無人顧問其故因教主之權日替也</p>
<p>一千五百三十六年英之大臣哥郎回辣奉國王派管剛薄利公書院發有告示數條內有一欵云因英國之教師及民
人不服教王皆願國王管理教中之事故以後不許學習教門律法書院內亦不教試此種學問</p>
<p>同時哥郎回辣照會阿克司勿特書院亦照此辦理內有一欵與剛薄利書院示內之欵相似云此後總書院內不可宣
講教會之律法無論何等人均不可考試此種律法已考取之人停其升遷前一千五百三十五年英國王尚派教員赴
書院查察各事該員在書院之各學堂內派人將羅馬律法與教門律法教習其生徒</p>
<p>一千五百四十九年英國王派數員查剛薄利之公書院欲令習教律之人改習羅馬律法所派之員內有教主以特里
奏明國王以習教律之生徒不可盡改習羅馬律法衹可添學羅馬律法之生徒因與各國時有交涉訂約之事必得考
究羅馬律法以便辦理</p>
<p>英國女王以利賽勃頒發剛薄利之公書院章程內有應講何書何時開講一欵云教習教會之師衹講各種教會之書
教習律法之師可講羅馬王加司希呢恩所定之彙案總律及羅馬律例並教會律法書此三部外不准另講他書至一
千五百三十五年有法師法卡里由司在阿克司勿特之書院加講羅馬律法以教生徒自此以後兩書院之習羅馬律
法者不絕此設立學堂之本意也改正西教之時國王特令人習此種律法即英國王歐特瓦特第六所設之書院章程
內載考究羅馬律法之法師不但應知本國律法并能知他國律法與本國律法之分別無論何種案能審斷明允此種
學問於國於教均有裨益其章程論考取法師之功名其本文云凡考得法師之職必考其英律能熟習并能分別他國
與本國律法後遇重大之案則能知羅馬律法教會律法本國律法當如何分別辦理等語兩書院尊崇羅馬律法其故
有二一書院之章程悉本羅馬律法及教會律法而定二入倫敦法師書院之人必在兩書院中考取功名方可進院</p>
<pb 三b><rh>各國交涉公法論　初集　<sm>原序　卯集\\法學部</sm></rh>
<p>英王亨利第八派名師五人在公書院教習內有一人專教羅馬律法蓋因擯斥天主教時不用教中律法疑羅馬律法
為同類故不甚考究後知羅馬律法爲有用特派法師至公書院教之因斯時歐洲各國交涉之事日重故英國王加意
考究其時英國爲各西國之盟主他國不敢侮其威權甚重雖與歐洲各國有海分界不能無交涉事故各西國或啓兵
端或有教案或改國政凡交涉相關之事英國不能不與聞所以羅馬律法必認眞考究也</p>
<p>各西國交涉之事愈多則交涉之公法愈要有公法而各國能服從則交涉之事易辦矣文教日盛咸知禮讓由此可免
爭戰之苦然兵端之起皆由不知交涉公法故此學更爲切要英與各國有法師考究此公法俾交涉之事悉歸公允但
本國所行務求合乎天理而各西國悉由自主雖有公法不肯求之於理即得其理亦不遵其法欲令各國皆服公法最
爲難事蓋一國所設之法衹能令行於本國不能強他國服從所以交涉愈多公法愈要如一國無國法則國必亂歐洲
無公法亦難免各國<紛?>爭也</p>
<p>前論改正西教之後英國不深究交涉公法其他各西國皆日事講求而英國尚能令此學不絕者凡考究之人必給以
厚祿也</p>
<p>改正西教之前英國各法師設立一會考究羅馬律法及教中律法於一千五百八十七年置買房屋以爲此會之公所
今雖其屋無存而基地已改爲法師之書院英國各種律法實原於此</p>
<p>歷朝國王雖有大無道之君而文學優於他國甚敬愛文士有能明羅馬律法者必尊貴之授以顯職凡有與他國交涉
派令辦理簡放使臣或訂立各約皆與此等法師商議亨利第八深恨教律遂波及於羅馬律法因兩種並行設教之故
非欲棄置羅馬律法也故欲保羅馬律法乃派法師在公書院宣講一千五百八十七年有著名之阿勃里哥斯爲意大
里亞國畢路加公書院之法師延請至英之阿克司勿特公書院教習羅馬律法其所著之書在果魯西亞士之前欲復
已廢之羅馬律法芟除教門律法英之中葉以前羅馬律法師大半係教士或教主爲之至以利賽勃英女主末年法師
與教師始分爲二法師可不爲教師一千八百七年有教師名海摩耳者欲謀充法師書院教習事不果成以利賽勃爲
英女主時有一大案必照交涉之律法所定蘇果蘭女主馬理之案英之女主與國中著名法師妥商定案可見各國交
<pb 四a><rh>各國交涉公法論　初集　<sm>原序　卯集\\法學部</sm></rh>
涉之學已有法師專考之又如英王雅谷博通書史先爲蘇果蘭王深佩羅馬律法及踐位後有法師力特利著羅馬律
法與教中律法論呈於王書內稱平常法師嫉忌羅馬法師思欲禁之乃大不合理此書著於一千六百四年適値王命
公書院各派一人到公會堂參議國事所派之人必熟習羅馬律法英王查理治第一當國時有法師兩人其聲望不獨
著於英國即歐洲各國無不知之一爲德克一爲蘇致其時國王與民相爭搆兵多年德克從王於患難之後即著書論
羅馬律法之爲用甚大蘇致先佐王後乃反爲民助</p>
<p>一千六百五十三年有一案爲交涉公法內著名之大案有葡萄牙人班大里亞在倫敦無故殺一英人班大里亞之弟
爲駐英葡萄牙國之公使館於倫敦乃逃匿其弟之公館英國官派人往拏該使臣抗阻云依各國交涉公法使臣之</p>
<p>館不可擅入安得將其兄捕拏問罪英王爰派熟於羅馬律法之法師蒲倫敦蘇致可拉克特那等四人審擬此案乃定
殺人之兇手並爲匪倡亂者死罪此後蘇致著書論使臣所到之國依其國之律法應如何治罪又著別種公法書內有
交涉公法論爲現在歐洲與亞墨利加之法師所時時披閱而心服者也</p>
<p>英王查理治第二當國時羅馬律法之法師大興因國王崇奉洋教漸奪回從前之權又因各國通商之船日多設立船
部並與各西國交涉甚煩及與荷國兩次交兵當時考究羅馬律法之大法師金庚司極有才具故羅馬律法人皆欲考
究也</p>
<p>自一千六百八十年至今尋常法師與羅馬律法師頗不乏人無論在本國審問案件與各國交涉公事多有裨益中有
數人爲讀史者所未知如金庚司李意黑侯溫思羅倫司斯吐回拉是也</p>
<p>金庚司所論英國與各外國交涉之事自一千六百六十四年第一次與荷蘭交兵時起至一千六百七十七年你米觀
議和時止其時金庚司與法師丹布會同辦理金庚司在英國屢@大職所著之書有數種論各國交涉之事學問淵深
議論明通後之法師能於是書參透其理不啻如礦出金其於羅馬律法考究甚深常惜英國講求別學於律法不甚考
究也</p>
<p>金庚司所定各案爲各國人所佩服斯時歐洲大啓兵端俱請英國從中判斷英國皆由金庚司衡其曲直不獨斷其直
<pb 四b><rh>各國交涉公法論　初集　<sm>原序　卯集\\法學部</sm></rh>
者服即斷其曲者亦服蓋能於律法之外洞悉歐洲各國之情形並知古今各國所行之規例他國有審問難明之案每
請其核定無論羅馬律法或教會律法或交涉公法各種案件一經斷定無人能駁</p>
<p>英國人身故未立遺囑其分遺產之例爲金庚司仿照羅馬律法及古羅馬王加思丁力恩所定律法第一百十八條之
例擬定又一千六百六十六年倫敦火灾時金庚司奉國王之論准羅馬法師免納數種稅餉因其學大有益於國也</p>
<p>英國王雅谷第二踐位金庚司乃歿及王去位後國中請羅馬律法師議論一件交涉事<sm>詳後第十三章第\\二百二十五款</sm>英女主安捺
踐位蘇格蘭與英國立聯合一國之約辦事各員內有果克爲最著名之法師又猶脫類地方訂立和約皆與羅馬法師
商議定奪英女王主派波令波羅克往法國訂約時令詳閱羅馬法師所著之書英國查治第一與查治第二在位時有法
師巴羅本利司及卑此或特氏兄弟兩人俱大有名望一千七百二十九年李意初出辦事所審問各案甚爲明允不獨
名著英國即歐洲各國皆聞其名如布路斯國王致書於英國論通商船務李意會同各員擬覆書中論交戰時局外之
國船隻貨物與交兵兩國之相關幫同李意擬覆之人名麥里其人究心於各種律法之公理深明各國應如何相交涉
其所有之理俱由先學羅馬律法而得又有名斯吐回拉在李意之上其他著名之新波生等人序中不能詳載</p>
<p>李意於一千七百五十六年歿後至一千七百六十八年英王奪<?>治第三准羅馬法師立會凡會內之事可以自行管理
頒發敕書鈐蓋國家之印取名法師書院從此羅馬律法與交涉公法俱爲國家所重</p>
<p>一千七百七十八年斯谷德入法師公會後改名斯吐回拉官封伯爵古詩稱其盛名留各國名望護邦家等語現在明
律法之人無有不知者其人才具優長久在公書院考究各種學問壯年出辦公事有觀人之識遇事絕不矜張即公事
紛繁甚至已經雜亂者皆能次第辦理俱中肯綮其文法字句亦皆斟酌悉當時値各西國大亂初定交涉之公事甚多
歐羅巴及亞墨利加無不服其所定之案至暮年精力仍不稍減爲各國法師所景仰至今人皆知之不必詳論另有斯
脫來罕哈利司溫思羅倫司等序中不能備述第略叙英國交涉公法之源流并著名公法師數人而已</p>
<p>是書將公法之理并已有之成案以次條例較之英國向有之公法書所包更廣惟此書運用之處難免有二病一著論
太空@閱者不能識其意之所在二著論太謹嚴如算學書之一字不能增損但公法原不能如算法之執一可以稍參
<pb 五a><rh>各國交涉公法論　初集　<sm>原序　卯集\\法學部</sm></rh>
活變也</p>
<p>余甚望後之閱是書者斟酌以定其去取並補其所未備以另著成書更爲綪詳蓋公法日增月異久之刪訂更難猶之
一國必增脩律例也如各國交涉能衷乎理久之篇行於地球各國俾律法相同彼此和睦永息爭端使天下共享昇平
之福此則萬國公法之大用如西細羅書中云羅馬有羅馬律法雅典有雅典律法現在有現在律法將來有將來律法
其不同之處能改歸一例歷久不變永爲萬國所公守又古之猶太國人以賽亞云列國分爭治平有日鑄劍㦸爲農器
彼此不相攻伐豈不美哉</p>