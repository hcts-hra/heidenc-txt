<pb 一a><rh>公法總論　卷一　𫑗集</rh>
<ti>公法總論</ti>
<ti>英國羅柏村著　英國\\六人　傅蘭雅\\汪振聲　同譯</ti>
<stamp>
<h 1>論公法之源流</h>
<p>凡有文教之國於交涉事所常用之規例總名萬國公法
但其中論說不同俱因人之所見各異有實爲各國所佩
服者有懷疑而不肯遵行者依英國律法師之意稱爲公
法其實非眞律法乃言是非之理爲文教之國所奉行特
因無公共之權強人以必行故不得謂之律法雖如此駁
論而要知公法關係於各國者究不可以蔑視</p>
<p>大凡公法家考其理與根源或命爲天然應有者或從情
理而得者或又以爲從上帝之意旨而生者有此等根源
而公法家以爲有天然之理應爲萬國萬民所遵奉而不
可不行然照此意論之各國所習用之公法不過近乎天
然之理而非實在之根源如英國公法師費利摩羅巴德
書中云各國能遵公法只不過守上帝所定之法不悖而
已此語甚明如查萬國公法實在根源與其權柄則凡文
教之邦彼此有交涉事必有公用之規例不可不守其規
例閒有從天然之理而生者故現在通行之規例務取公
平合理否則各國自不服從</p>
<h 1>論公法之大綱</h>
<p>公法與律法攸分公法非一人所定不比律法可任各國
自定頒行然其確切不易之理亦爲各國所深佩與實在
之律法無少異有數國將公法採入本國律法內如此可
稱爲實在律法惟公法間有文義略空無一定之意致人
駁論而不能遵守有數條爲各文教之國所遵行者如交
戰所擒之人所得之物與封口規例以及各國公使派往
調回等欵是也至若交戰時何種作爲常物何種作爲禁
物因何故而可預聞別國之內政均尚未定蓋萬國公法
有爲各文教之國所全遵者或擇而行之者</p>
<p>近來有公法家名烏勒西將公法內包括分所當得分所
當行之事別爲三類一爲天然之理自往古以及將來不
能稍易故無所爲始亦無所爲終必永遠存之二爲開國
所定者三爲各國以前所立和約或未經立約而其意已
顯出等語並另有公法家分爲各類其中俱定凖尚有未
定凖者然自古迄今所有之公法已定者多而未定者少
將來逐漸講求自可不留疑義如遣派使臣所應得之益
英國久與別國相爭近來已定又從前公法內不准買黑
人為奴及國家發憑據准民船遇敵船與之交戰而擒獲
此兩欵現載入公法內凡文教之國無不佩服</p>
<pb 一b><rh>公法總論　卷一　法學部</rh>
<p>公法之命意凡地球內所有自主之各國在其本界內一
切可以自主國內所行之政與他國無關又彼此俱視爲
平等此爲公法之根本但從前有不奉西教之國<sm>即天主\\教耶穌
教與希臘教等是\\也俱以耶穌爲主</sm>不列在公法內恐將來奉西教與不奉
西教之國彼此交涉事年多一年凡地球內有文教之國
不久必歸一律而同用公法</p>
<p>公法之設因各國不外和戰兩端故彼此和睦時與交戰
時所有交涉之事俱有應行之規例又交戰之國與局外
之國亦有分所當得與分所當爲之事如公法師常云各
國和睦本當然之理而公法多爲交戰時而設所以和睦
時其條欵尚少惟與交戰相關之公法更多所載之事亦
最重</p>
<h 1>論古今公法之沿革</h>
<p>現在所有公法大概爲歐羅巴有文教之國在三百年內
所設無論何時有交涉之國或和或戰俱不能不用公法
查歐羅巴各國之文教多由古時各大國所傳雖現在文
教大興但所傳之公法甚少觀古時猶太國史尚未明交
隣之道後希臘國戰勝各國則設希臘公法令各國守希
臘之風俗政教各國有自主之權與現在公法略相等凡<?>
服希臘之各國彼此相聯與他國之人民有別故與他國
有交涉事無一定之公法迨希臘衰而羅馬興初設羅馬
律法酌定與別國交涉事應如何辦理後羅馬日見強勝
不依從前相待別國之公法並廢公法學堂與教師於是
衆人均以爲非羅馬所設交涉之律法雖在萬國公法源
流內爲要緊一欵然羅馬律師不以爲萬國公法只羅馬
國與羅馬所來往之各國有相關而巳羅馬衰後歷數百
年無有能考究公法者只有數條爲各國所遵行如遣派
使臣不可阻難或交戰以前必先報明凡立和約不可不
守等例至一千二百餘年有初考究公法之人爲格魯西
烏士</p>
<p>有公法師美納爵<?>等所著之書論古時羅馬律法與現在
公法之相關俱憑天然公理並邦交之道故此論內可言
其大略查公法有天然之公理爲各國交涉所不可不守
凡守公法之國彼此俱爲平等初歐羅巴各國行封建之
法以其地分屬於各諸侯民皆受廛<?>而居各諸侯儼然地
主故用羅馬國之內法所有田產之事均歸律法辦理及
後封建之法不行而權歸國主於是始有公法師出竊取
羅馬律法之意一千二百六十四年有格魯西烏士著和
戰公法書言各國交涉之事無論係天然之公理或沿襲
其舊俗或爲衆人所隱服者均不能不守自格魯西烏士
<pb 二a><rh>公法總論　卷一　𫑗集</rh>
以後亦有公法師從一千五百年至一千六百年以內考
究公法如富蘭西士得維多里亞蘇阿里司阿亞拉阿不
里柯士整體里司各著有書然皆空論而難憑惟格魯西
烏士之書可爲公法之祖大都從羅馬律法書中參考而
得此後亦有多人如卜芬到弗武勒夫法底勒丙哥說格
及英國正根司爵<?>司徒維勒伯亦著公法書美國有輝登
所著萬國公法論亦爲現在各西國所深佩者</p>
<p>公法之條欵甚繁有書統論其各要欵但此總論內只能
將近來公法家所輯最要之各欵逐欵言其大略先論各
國和時所常用之公法後論戰時改變之法或另設新法</p>
<h 1>論公法與便法攸分</h>
<p>公法家亦有將平常規例分公法與便法兩種所用之便
法爲本國內審判堂所定簡便之規例恐別國律法與本
國律法有歧異之處如遇別國之民與本國之民結訟則
查照別國律法應如何辦理有不宜用本國律法者故有
此便法假如法國人寄居在蘇格蘭地方暫往英國而故
英國留其財物如將其財物給於死者家屬旣不能依法
國律法亦不能依英國律法只可照蘇格蘭之律法但此
案如何辦理必須各國預定規條以待別國流寓之民凡
文教之邦辦理此種案俱有公共之法爲各國所應許又
如別國人在寄居之國內@有產業死後其產業必依本
處之律法辦理所有能運之物則照別國人寄居地方之
律法辦理乃無一國不允行故此種案列在萬國便法內
與公法相輔而行但便法與公法應有分別便法爲實在
之律法本國能自操其權不必徇各國之意見只問分所
當爲而公法則不同非一人一國之事須視各國之意見
能相合與否總之便法係兩國民人交涉之事公法則關
係兩國家交涉之事</p>
<h 1>論分別自主與不自主之國</h>
<p>萬國公法專爲各自主之國而設無論小邦大邦其君有
自主之權不臣服於外人則可稱爲自主之國但有難於
分別者因常有數小邦合併成一會難定其統歸一主或
各自爲主即如美國爲數十邦併成一國德國以前亦爲
數國所合併從前相待各邦各國不能定其分合又有本
國弱而託別國保護後能否作爲自主之國亦難定如非
利摩爾所論弱國與他國有交涉事必先問保護之國則
稱爲半自主之國雖其國政能自主而與別國交涉必聽
保護之國作主即如希臘國西邊有數海島名以阿尼列
島從前爲英國所保護一千八百十五年與各國立約亦
列爲自主之邦又如土耳基亦有所保之弱國但該國人
<pb 二b><rh>公法總論　卷一　法學部</rh>
民無定居又不能作爲有文教之邦與各國視同平等故
遇有交涉事不得已必有來往之公法又如各國內有亂
黨分地據守另立國政儼然自主則各國之相待須看其
事勢如彼此相爭未平而別國助之爲虐則有違公法如
不相爭不必待舊國之應許方視爲自主之國又有國易
其主或割地與他人自守則各國之相待只可視當時地
歸何國管理以此爲主不能問其得地之合理與否</p>
<h 1>論預聞別國之事</h>
<p>凡別國內有亂黨揭竿而起尚未成爲一國如竟認爲自
主之國則於預聞別國之例有違背反而言之如已成新
立之國而不認爲自主之國亦於相認之例有乖故此兩
層俱與公法不合但公法書內所云各國自主之內政不
可爲別國所預聞如可預聞則非自主之國在非利摩爾
書中已明言此理是書不必更詳亦無須公法家再議然
此例自有界限查各國歷來所有之案已略顯明照非利
摩爾之意云預聞別國事有國內國外之分如預聞其內
事必因別國之事有礙於己即如法國一千七百九十二
年發一示諭凡有民人不服其本國欲得自主之益則法
國肯相助云云實與各國之政大有妨礙故別國不服聲
言法國有向各國啓釁之意又如一千八百二十七年土
耳基內亂其國將滅英法俄三國預聞其事因與各國有
礙如不與聞則難免衆人慘遭殺戮雖交涉公法不以預
聞別國之事爲然因土耳基之案非尋常可比不能拘於
成例從前別國有繼立之事似乎亦可預聞令其應立之
一人嗣之或本宗有人以傳其位但此事與代自主國設
立律法其不合理之處大同小異故現在不許別國預聞
又如國有亂黨另立一國別國亦不能預聞</p>
<h 1>論平權之理</h>
<p>西國有平權之例與預聞別國事相同即如公法家名烏
勒西云如歐羅巴內有一國欲拓開疆界無論現在或將
來舉行如與鄰國大有妨礙則別國亦可預聞又云此事
專爲歐羅巴各國及歐羅巴內屬地可行之與海面不相
關不能作爲公法只可作爲自保之例蓋歐羅巴各國恐
有一國增大其權則最小之國爲其所呑併故可阻止如
美國們路所論之理有與此相類者云歐羅巴各國不許
預聞阿墨利加洲之事又不許歐羅巴各國於亞墨利加
洲內爭得地界但美國法師烏勒西指明此理非美國所
佩服</p>
<f>論自主國相待爲平等</h>
<p>英國公法師非利摩爾云凡自主之國在公法內<gap>
<pb 三a><rh>公法總論　卷一　𫑗集</rh>
平等因不臣服於別國也故雖大國不能自尊而藐視別
國無論大小各國俱應遵守公法凡有國政亦然所以民
主之國與君主之國相等君主之國與全權皇帝之國亦
相等此有一定之範圍而不能過者也然各國彼此相待
難免有爭強之意即如歐羅巴各國有數國之權大因人
數多而地界廣故稱爲大國如非利摩爾書內論及平等
之國有四欵所應行者一本國人寄居別國則本國可以
保護二本國應爲各國尊其爲自主之國三凡自主之國
所有恭敬尊貴之禮貌待別國亦應相同四可以與別國
立和約以上四欵其第一欵最易明因本國人居別國界
內則別國亦必以恭敬之禮待之否則爲之虐待許本國
商量辦理</p>
<h 1>論新得地與定交界法</h>
<p>國家所管之地與民間業主之有其地者關係相同凡自
主之國所有國內之地全屬於本國其辦法俱參用羅馬
舊法如平常得地之公法分爲四種一空地無人居住管
理以先守此地之人爲主如但查得地而不守則仍非眞
主二旣守其地待若干時無人出而阻之即可爲得地之
據但尚未定守若干年爲限此爲第一法至若地由該土
人所送或用價買之則爲第二法立和約而得者爲第三
法戰勝而得者爲第四法以上四法必實在爲其所守爲
其所管理方爲所屬之地從前得地之法由天主教王發
給憑據准某國得某地即如前天主教王阿力山打第六
准日斯班尼牙國得南北經綫所有之地此經綫在阿蘇
利列島西面相離一百立格<sm>一立格英國三\\里約中國九里</sm>現在奉天主
教之各國尚不服此法則無論別國矣近來得地之法大
槪從民之願如自主之國要將地分與別國必得居民應
允如一千八百六十六年英國在潑來格地方立和約將
那不勒各省連於意大利國又將薩非尼斯爾邦與法蘭
西國相連其和約內載明必聽民之願否近來有一案爲
英國得阿非利加南邊之地名特蘭斯仆耳初英國頒發
論示云須管理該處之人或居民應許方可乃當時查辦
之員不顧居民不允並管理之人嘖有煩言而只圖邀賞
遂朦蔽朝廷誤將此地歸英國管理爲屬地</p>
<p>凡國之交界內所有地面與內海湖河以及河口海彎等
處并周圍海邊離岸三海里俱爲其所轄至於大海則爲
各國所公用無一國能管理但船行至何處其船面即作
爲本國之界從前公法初行時有指明某海面爲其所管
理者如從前日斯班牙國欲統管太平洋英國欲管理周
圍英國之各海俄國欲管理太平洋之全面現在無此例</p>
<pb 三b><rh>公法總論　卷一　法學部</rh>
<h 1>論待使臣法</h>
<p>各國交涉之公事所有辦法大率有一定如交接之禮儀
此書不便瑣載惟論遣派使臣至別國其職分與應當相
待之理蓋使臣係辦理外務其品最尊無論派至何國必
與某國朝廷相維繫此爲現在之公法從前有特派使臣
辦理一事事成後即回本國無論久暫所至之國必以最
恭敬之禮待之有分所當得之益如所住房屋所置產業
以及其家屬人等俱不能聽別國管理猶之兵船往別國
別國亦不能管其理相同故無論命案或錢債田土關乎
使臣者別國俱不能專斷又其公館內非本處官所能管
從前有犯罪或欠債之人在使臣屋內避匿本處官不能
往拏現已改此例如使臣不交出該犯則地方官可以進
內拏獲又使臣自用之物進口不納稅雖常有其屬下人
藉此偷漏致生各弊現仍從前例使臣屬下各員所用之
人亦不能爲地方官所管其所奉之教無論所到之國准
否可聽其在自居之屋內行教門之各禮不能禁阻從前
其權極大如屬下人犯罪能審問而加刑現在輕罪尚可
自理重案必歸本國審問以上各條專因使臣辦理公事
而設俾得行其權若自行貿易或干預民事自不在以上
各條內又有數種罪雖爲使臣所犯然不能因此故不以
使臣之禮待之如所犯有大悖於公法者則應當撤任可
照平民科斷</p>
<h 1>論使臣分三等</h>
<p>使臣分爲三等一爲頭等欽差二爲公使又名國使間名
欽差大臣三爲參贊欽差事務大臣第一與第二兩等能
與別國朝廷商辦公事第三等僅在欽差名下辦事係於
一千八百十五年在奧國維也納地方各西國立約時所
定除此三等外其下有領事官爲各大國派至別國通商
口岸管理本國所寄居或往來之商民保護之使不受本
處官民之害如本國人有過亦不能徇隱凡領事官到任
必得所到之國家允准方得行其職分除有不在尋常事
內者其餘必依本處地方官辦理如領事官所到之處有
不奉西教者則領事官之權更重如土耳其與地中海邊
奉回教之國所有命案與錢債俱歸領事官專理</p>
<h 1>論立和約</h>
<p>凡各國彼此立約俱照平常立約之律法辦理如有關民
事則依近來彼此相待之法在和約內預定其章程即如
本國人住居別國仍歸本國管理或本國人所著之書別
國人不准翻刻等事俱可載入和約內</p>
<h 1>論戰時公法</h>
<pb 四a><rh>公法總論　卷一　𫑗集</rh>
<p>以上專論各國和睦時辦理之情形如有一經失和則公
法全行改變而分敵國與局外之國所應行章程蓋兩國
交綏不能定依公法只可分別是非明其曲直如本國應
得之利益而爲別國所侵奪則師出有名反之欲侵奪別
國應得之利益因而交戰則師出無名無論因何交戰其
應行與不應行俱有定論故公法考究其理總須明推己
及人之道則交戰之合理與否不辨自明從前公法家如
格魯西由斯等人多議論交戰之是非又公法家所著論
戰之書言各國交戰之曲直比現在章程尤爲切實又羅
馬國原定章程凡遇交戰必先報明否則有背公法雖近
來已廢此例然不預先報明則局外各國無從得知安望
其能守局外之例凡交戰之事俱有一定公法不能出乎
範圍除剿海寇與大盜等法不在公法之內從前所定公
法非謂免戰欲令兩國各守戰時規例近來各國議定交
戰章程幾有同心但尚未詳定何故應戰何故不應戰如
能再定此條將來遇有交戰之事即可明其曲直</p>
<h 1>論評理免戰法</h>
<p>公法又於各國應戰之理不厭推詳故定交戰章程必如
何應行如何不應行但交戰之故由於各國有驕心或有
貪心公法不能指證必得各國深明大義有安良戢亂之
心如因敵強逆料後來戰費無出因此息爭此尚非安良
戢亂之意只爲省費起見若知交戰之事兩敗俱傷不肯
害本國之人亦不肯害別國之人欲令萬民共享昇平免
罹鋒鏑此爲英美兩國近來常存之願故英美兩國大臣
俱云如有法可免爭端而不力行之則爲衆民之罪人又
如一千八百七十一年英美兩國有爭端用評理之法以
息其爭不但當時大有益於兩國之人以後即可援照此
案辦理故有此評理之一法則折衝樽俎較之戰勝干戈
其功更大公法家冀以後各大國能用評理之法則應戰
與否自有定論此爲公法內最要之一欵</p>
<h 1>論交戰章程</h>
<p>如兩國相爭尚未決定交戰則有數法爲各國向所常行
者一爲拏獲本國口內所有敵國之船而截留使別國知
之可以預先議和二爲報復之法使彼國之民受害與本
國之民受害同三爲抵償之法如別國奪本國產業本國
亦奪其產業以償之此三者現不通行又如彼此尚未交
戰先封禁其口令各國不能往來雖未至交戰地步已露
戰之端倪</p>
<p>凡兩國交戰彼此相敵則此國人民與彼國人民視同仇
讎殺戮與生擒勢所必至因而設立公法以示限制蓋交
<pb 四b><rh>公法總論　卷一　法學部</rh>
戰時悉用兵丁或國家派民助之此外槪不許與之接仗
兩國之民必作爲局外之人彼此不可傷害所奪取敵人
產業必須歸公不得攘爲己有但實係彼之國家者方可
取之不可取諸其民另有數事不在公法內以下專論之
兩國交戰自有派定之人不可紊亂即如水師與陸軍各
有區別交戰之時兩國之民各不相擾應與和睦時同故
交戰公法內已漸明此理將來必可定凖從前各國因兵
船不足用則派民船作爲兵船可出海拏獲敵船後因陸
地交戰不許民到戰場相助若海內交戰仍准民船出海
拏獲敵船恐陸地亦照此辦理則與縱盜殃敵無異現已
不行此法按從前海戰舊規國家發憑據准民船拏獲敵
國民船因無口糧即以所拏之船充賞不但派本國民船
猶有派他國民船者凡用此法因本國兵船不足用必待
新船造成已不濟事此說近似有理但此種民船無人統
馭必至亂行刼<?>取與海賊難分一千八百六十五年各國
在法國京都立和約內有一欵云以後不准令民船出海
拏敵船但美國不允推美國不允之故猶有深意欲兵船
不許拏敵國民船或取敵國產業如別國允行則此條美
國亦無不允可以定爲萬國公法</p>
<p>如敵國之民在交戰時彼此訂立合同其合同不足爲據
但未戰以前所立合同則不能因戰而廢只可待戰事畢
後再行辦理又交戰時兩國之民不能通商貿易如本國
之民與敵國之民合本貿易遇交戰之事起則須停止如
敵人奪取本國產業及立和約應允索回亦必照約而行
凡交戰時有敵國人寄居本國及有產業在本國者照從
前辦法其產業一槪充公其人即扣留不放回國未免過
嚴近來辦理極爲平允不照以前之例如近來有一案其
原告名播蘭被告爲美國當時審問此案美國欲援以前
充公之成例但此例已改變不用各國俱未允服故於一
千八百六十一年特設律法將所欠敵國之債除公債外
與所存敵國之產一槪可充公各國均以爲不然英國勒
蘇侯爵謂與近來公法大有違背但美國雖毅然行之而
公債仍不敢充公故無論何國其所欠敵人之公債不能
不付</p>
<p>近來各國交戰之規例不似從前之嚴厲如格魯西烏士
書內指明交戰有合例不合例之法如不合例則爲背公
法自格魯西烏士以來二百五十餘年內交戰之法已大
有更變凡有文教之國彼此交戰須依理而行如與野人
交戰因其不明此例不能與有文教之國一例相待或與
叛逆之人交戰則不能當爲敵國所用之法尤不可不嚴
<pb 五a><rh>公法總論　卷一　𫑗集</rh>
近來公法列在格致學內凡考究公法之人必依格致之
理故與文教之國交戰時不能橫暴亂行悉依格致之理
整備兵器操練嚴肅臨陣毫無紊亂與平常操練同近有
公法家盤那得於一千八百五十六年著書論及交戰規
例與章程內有詳論此理之源流不載入總論內</p>
<p>凡有文教之國近來所用規例與章程不能在此總論內
詳言之惟一千八百七十四年比利時國京都有公法會
各國特派人會議所議章程雖未經各國應允立約作爲
公法然其大槪有益於公法俾各國周知內有數欵爲英
國所不佩服謂不但不能息兵爭反令受害之國難將敵
國人逐出本國境內等語此章程約分十三大欵一論兵
丁守敵國之地二論分別交戰與不交戰之人三論定戕
害敵人所用之法四論圍城與放砲攻城五論偵探六論
生擒之人七論病人與受傷之人八論民人與產業九論
借用民間財物十論用白旗示和之意十一論受降之章
程十二論相約停戰十三論醫治受傷人之章程</p>
<p>以上第一第二第八第九四欵內言明交戰時民間產業
不可任意蹧踏又不許虜脅民人如實與戰事有相關其
產業方可奪取又民間有軍器材料可資戰具者亦可取
之所有敵國官房公產可據之以備用如不得已借用民
間財物或派捐或強取無論何物收之必發收條以待事
定後分別償之至第三等欵不許用毒物塗兵器或材料
上又不許用欺騙之法傷害敵人敵人手無兵器不可加
害又不能出示言明不貸敵人並不可用器具無故害敵
及無故毀壞敵人之產如敵軍巳掛白旗示和不可不理
會如拏獲偵探之人假冒別人暗窺軍事則可依拏獲之
國律法審問定罪又如一千八百六十四年瑞士國智尼
法城有各國派人立一公會議定待受傷人之法其章程
爲歐羅巴各國訂約准行凡醫治兵丁生病受傷之醫院
所有醫院內有職之人並本處之民料理受傷兵丁移送
醫院俱可作爲局外之人各醫院必懸一白旗旗上鑲紅
十字爲記醫官之衣帽上亦有相類記號令戰士易於分
別此各種人無論屬於交戰之國或局外之國一槪均作
局外觀又如俄國京都一千八百六十八年有數國商定
交戰規例彼此所用炸彈無論內裝何種炸藥或着火之
藥不可用輕於四百格之彈因彈輕則陷入肌裹而炸裂
其害尤甚故作違法論</p>
<p>陸地交戰自必在所攻之一國交界內其地方向有居民
所種之地或所居房屋俱係永遠爲業交戰時不可無故
毀壞非比兵船在海面交戰空闊無邊不能有阻碍之物
<pb 五b><rh>公法總論　卷一　法學部</rh>
故民不受害所以現今陸地交戰之公法必格外體愛民
人改變以前之古法毋<?>令過虐至海面交戰之公法比陸
地更嚴因各國審問堂所定以後難於改變即如從前國
家准敵船拏獲民船並令敵國海口捐助兵費不聽則開
砲擊之此爲陸地斷不能有之事今尚有數國欲行之如
敵國兵船自應爲本國所拏但敵國民人貨物或載敵國
兵船或載局外國民船以及敵國民船載局外國民人之
貨如此種案雖拏獲敵船而所載局外國民人之貨不能
充公因敵國船所載之貨不能定爲敵國之貨如一千八
百五十六年各國在法京立和約言明如船爲局外國之
船則貨亦作爲局外國之貨此可爲常用之公法如敵國
貨載於敵國之船則船貨俱可捕獲如所獲之船爲局外
國之船無論其貨屬於別國及敵國其船貨槪不准拏又
如敵國船載局外國之貨雖拏其船而貨必送還但近來
各西國公法家漸改前法不肯以民船民貨應爲兵船拏
獲充公所有海面拏敵國船貨章程亦在公法書內詳細
言之爲最要之一大彙</p>
<h 1>論局外國應守之例</h>
<p>凡有載事則局外之國亦有分當得分當爲之事如局外
國與交戰兩國俱係友邦不可稍有偏袒故公法家論及
局外之國分爲三種一常居局外者一暫處局外者一雖
居局外而有與之相關者此三種內有預先定立和約則
交戰之一國不能以其所行爲反局外之例即如比利時
與瑞士國俱與別國立和約應許常爲局外之國永遠不
干預各隣國交戰事又如一千七百八十年並一千八百
年有兩案爲交戰之兩國不准局外國行數種事故歐羅
巴北邊有局外數國不服以爲其事與局外之例無乖預
備兵船欲搶奪交戰國之船令其不能阻難此雖居局外
而有可以備戰之理</p>
<p>凡局外之國可禁止交戰之國不准在其交界內交戰但
其限制必合於公法所議不得過嚴故局外國所管之地
面或水面可禁止交戰國之兵丁與船隻行過如在其交
界內交戰或拏獲敵船與人貨均爲不合法但海面空闊
非陸地可比常有海面交戰不守此法之案即如敵船在
局外國之交界海面外而兵船在其交界內發小船往拏
又如往拏敵船時先在局外國之交界外後各船漸行至
其交界內而拏獲均以爲不合法雖著名之公法家丙克
守格佩服之其實不合局外國之例局外國之本分可禁
止兩國在其交界內相戰如不禁止即有違公法交戰之
國可以詰問其不守局外之例有相待輕重之別凡局外
<pb 六a><rh>公法總論　卷一　𫑗集</rh>
之國待交戰之國應當不分輕重早有公法家名法底勒
著書論及后輝登書內有二語可以包括一如未先立約
應許遇交戰時准行之事則不能行之以助敵國二凡與
交戰不相關之事局外之國如准此一國不能不准彼一
國否則有偏等語但公法家非利摩耳云和睦時應許某
國若有戰事必當相助此大不合局外國之例因戰事已
起而照和約行之則爲偏助旣欲得局外之益又欲偏助
一國其勢不能兩全等語</p>
<p>凡局外之國亦不可准交戰之一國在其本界內預備船
隻招集兵丁便於出載等事否則謂之助戰有應得之罪
美國早明此理不許別國反局外之例於一千七百九十
四年設一律法復於一千八百十八年申明舊例凡有交
戰兩國俱爲美之友邦在美國交界內無論何人招集兵
丁預備戰船及一切材料有關於軍需者即有助戰之意
作爲反美國律法之人可問其罪又英國亦設律法不准
交戰之國在局外之國招集兵丁並備軍中所需之器具
材料等語有公法家云英國設此律法其原意爲仿美國
所有之律法英國初設此種律法爲英國王若耳治第三
於一千八百五十九年所定後一千八百七十年英國又
設律法論及此事雖爲本國之律法而以公法爲根本其
原意欲保護局外之國非因保護交戰之國而禁止也</p>
<p>近來美國南北交戰時南邊之人在英國製造兵船出海
後大有害於北邊之船英國雖不知此船爲美國南邊所
用經別國評理議令英國此次罰賠以後定爲例無論何
國再有此案亦須罰賠其評理之章程爲美國華盛頓一
千八百七十一年立和約所定不但參用各國之公法猶
增新法三條係在英國造此船之後美國原欲與英國永
遠和好故應許守此新法三條並勸別國亦守之免英美
兩國致啟兵端所設新法三條一局外國必嚴禁本國內
不可代別國製造船隻預備後來出海向友邦交戰又如
本國內有此種現成之船或全爲預備或略爲預備欲出
洋向友邦交戰之用亦必盡力嚴禁二不准交戰之兩國
在局外國之口內或管理之水面聚集兵丁材料船隻預
備作交戰之用三如在局外國各口及所管之水面內犯
此兩條章程必嚴爲拏獲令不得行</p>
<p>以上新增之律法三條英國不甚佩服者因在此案議賠
之後英國顯有幾分曲處略謂章程內嚴禁之字樣難於
定凖因禁止有分別其禁與嚴禁或格外嚴禁總應依其
事之緊要與關係之輕重而已英國雖如此駁論但無論
局外國本分當如何行不能因本國律法所不到竟任奸
<pb 六b><rh>公法總論　卷一　法學部</rh>
徒巧避以取利此俱爲局外國之咎因局外之國應有先
定律法示民遵守不然則交戰之國受其害應得賠償</p>
<p>以上但論局外國分當得分當爲之事至於交戰時局外
國之貿易亦在所必禁如封口與運軍械章程與民相關
者小與國家相關者大</p>
<h 1>論待野人法</h>
<p>凡海寇與強盜與野人或無文教之族類前云不能照公
法辦理故各西國所設律法以爲無論何處遇此種人可
拏獲管束但向來有文教之邦待無文教之人大不合理
即如歐羅巴各國因人民過多必遷往別處則至野人或
無文教之處以佔其地如野人不肯讓則強刼<?>之如阿墨
利加洲原爲土人所居土人無一定國政亦無文教若不
與之爭永爲土人所居歐羅巴人不敢入其境故所來之
歐羅巴人大率先得其本國王准憑不管其地爲該土人
分所當得但目之爲無文教或未奉西教之野人應由教
門取其地而教化之雖如此辦理而揆諸情理亦與竊盜
大同小異如輝登公法書內云英國王恒里第七派一船
主名加波又英國王以利沙伯派一男爵名奇勒白特往
野人所居之處及空地尚未有奉西教之人所守者可以
收而治之等語又有公法家名法的勒書內云野人守得
其地不善治之則驅逐其野人令聚居一處讓其餘地歸
有文教之人治理又前有人在阿墨利加洲用價向該處
土人商買其地此爲法的勒所深佩又輝登公法書內云
凡從前查得新地不問該處向有土人居住而強佔其地
開墾成熟現在歐羅巴各國早無此風如有一國照此法
行之則別國公論不服但已歸西人所墾熟之地雖內有
土人居住亦不問其不服而以強者爲主此常有之案如
英之屬地待土人之法不敢十分凌虐否則爲本國所知
必不直其所行現在有文教之國兵丁與野人交戰未必
恪守章程但能稍戒其殘忍即爲仁者之師又如文教之
國彼此交戰不許有一國用野人相助因野人不按兵法
而易受其大創最爲有文教之國所忌</p>
<h 1>論會議公法以息兵爭</h>
<p>以上總論不過將各國所常用之公法挈要論之然各國
交涉之事甚繁總論內不能備載公法書內常有議論極
詳大槪公法有兩事分別最明一公法有一定界限何者
爲背何者爲不背二依各國之相待分別美惡以何爲合
理何爲不合理因恐不得其平故立公法以定各文教之
國彼此相待之法如有反乎此者則爭端由是而起凡新
增一公法大都爲明練之公法家悉心體會思有益於各
<pb 七a><rh>公法總論　卷一　𫑗集</rh>
國然必經各國應允照行始可定爲實在之公法如無公
法家專門考究則難於通行即各國常用之規例亦不免
有失當之處必經指駁方能改正近來各西國成一公法
會便於公法家會議凡有益各國之事勸各國應允守之
爲公法因此公法之學各國考究漸精</p>
<p>公法家現議兩法如能照行則各國自得大益其第一法
欲令各國立永遠和好之約議令各國派兩人共成一和
好之會能辦理各國相爭之案會內所議定者自爲各國
所服如有一國不服其餘各國必強之而行如此則各國
陸軍與水師必可減少又歐羅巴各國屬地棄之不問此
爲甘得所設之法爲公法家本達摩所深佩所派入會之
人必爲衆所推舉其公議院按時會集議事商定所有公
共之益俱詳載輝登公法源流書內第二法欲將現在各
國應許之公法彙成一書已經俄京與日內瓦等處成會
將其數要欵酌定又在法京巴黎與美京華盛頓所與數
國立和約內亦將數要欵定立公法爲各國所應允自與
各國有益無論因何肇釁俱有定章辦理使無可疑之處
則強國弱國俱免誤啟爭端此法集議巳久各西國之來
與斯會者年多一年只待地球各國一律允行即可告成
此誠莫大之善舉也</p>