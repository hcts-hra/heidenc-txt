<pb 一a><rh>銀礦指南　卷一　<sm>序　申集</sm></rh>
<ti>原序</ti>
<p>西厯一千八百六十九年余曾撰就一書專論用水銀分銀礦之法其法類皆便㨗𥳑要凡極難分銀之礦尋常鍊
礦家棄置不問者皆可不用煅法而能分出所含銀質一百分之九十分余在摩奴府奔墩地方用此法亦大𫉬利
後於該處建立二厰一厰中備有杵臼五副一則多至十副云</p>
<p>余用此法多厯年所所備機器亦極𥳑便如石研盆與合水銀木桶及分水銀桶其運動止用一水輪價値旣極便
宜而功力𨚫復不小凡小本鍊礦之人分自己所采之礦最能𫉬利惟欲代人分礦者此法尚𡏊太畧耳</p>
<p>前書第本售洋二⾓五分近有脫而拏其人者在奔丹拏地方將余書少加𥨥改翻印出售其命名之意爲試驗銀
礦並各種製造工程每本售洋十圓書中所言儼然據爲已出而𥨥改處又不免多所舛誤觀其所定價目想脫君
亦重視此書也</p>
<p>脫君書中所增議論數則亦爲余曩時所撰曾登入礦務新聞紙內者今又代余刋入亦足見脫群之佩服余法與
余之書者甚深至每本售洋十圓其𫉬利比余更厚脫君智計之巧余又竊愧弗如矣</p>
<p>余自刋前書后重將此法精詳研究五易寒暑蓋余之孜孜于此者並非專爲圖利起見亦謂從此講求庶可擴充
見識耳兹將數年內所身體力行者另撰爲一書較脫君翻印者更加詳盡書中另增別法數則俱與礦務大有關
係</p>
<p>是書並非因格致家而設亦並非自炫學問寔恐羅列衆說必使閱者目眩幾不辨其爲作書人之本意與從他書
中得來故他書所有之法是編俱置弗論第增入𥳑便有益者數則以備閕<?>礦家參考至此數則中果于礦務有益
與否則閱是編者當有卓見而非余之所敢知矣</p>
<p>是編內所用字樣俱極淺易卽尋常礦師及查礦人亦能通曉至所載各法俱從已意想出或由平日體驗得來與
各書院論鍊金類礦書所載者有別</p>
<p>凡銀礦在山中時其情形各處不同或有成小脈形者墨西哥人謂之線形閒有成捆形囊形及結成之小層形者
<pb 一b><rh>銀礦指南　卷一　<sm>序　申集</sm></rh>
其在資本充裕之人必以爲此種銀礦鍊之不甚合算然無本錢及小本錢之礦家如能得𥳑便之法分出其銀亦
可𫉬利常有建立礦厰專代開礦人分銀者而開礦人每疑厰中分出之銀必有侵蝕不能盡數繳交且所有良礦
之地其礦旣不甚多距厰又遠因此不能合算故厰中生意亦甚起色</p>
<p>凡墨西哥國中產銀礦處其開礦工人皆能通曉礦務故於山中遇有銀礦一小處其中可得上等銀礦若干者必
能設法開出以期𫉬利此小做之易於集事也若夫大做必須多備資本多集工人則墨西哥人又不及美國之人
遠矣然美國人之開礦查礦者往往饑餓而死墨西哥人則不但能資温饱而且可得盈餘此其故不大可思耶</p>
<p>是编虽爲開礦處之貧戶及無讀書人地方而作然亦不得謂此法只能小做得利大做卽恐虧折蓋資本愈大其
得利亦愈厚也如將舊番墩法用是編所載者變通而增益之招股集資往剛司托克地方開鍊銀礦則有股分之
人必能使囊中漸漸多錢卽股分之價亦可長保昂貴而卡而孫河內自不致有廢礦含銀色至數百萬之多日在
浪沙中衝湧矣然究不能謂有余一人用余一法卽能除去積弊興此大利而別人別法皆無成功余故止就一人
所知者筆之於書至他人短長不敢深論亦不必深論以他人之事他人自能言之也</p>
<p>常有人駁余日君之法固已善矣然君往年曾在勿爾吉尼阿邦辦理銀礦務何不就將新法試用卽以傳授於人
乎余答之曰余法本欲傳人並無閟而不宣之意奈各厰主人每皆執定已見拘泥舊法雖有良法亦如瞽者之熟
視無覩焉子因此而疑余法之不善誤矣</p>
<p>余以爲閱是編者必稍諳礦務內所需機器並各器試用工夫故凡杵臼木桶或盆進出料之法與夫修理各器具
並壓水銀膏蒸水銀膏諸法編中槪不論及以集隘不能備戰也且以上各事開礦工人多有知之者卽或不知亦
可往各厰中查驗一見自能明曉總之余之刋是編者不過欲素有識見而又畧諳礦務之人從此講求以其大𫉬
利益而已至於資本充裕格致精深者亦能取是編參觀而討論焉是又私心所竊幸者矣</p>