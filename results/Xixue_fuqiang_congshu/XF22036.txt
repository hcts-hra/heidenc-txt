<pb 一a><rh>各國交涉公法論　二集　<sm>序　卯集\\法學部</sm></rh>
<ti>序</ti>
<stamp>
<p>一　此書初集去年刋發之後續有兩項新立和約爲交涉公法內之大端此二約英皆與焉而於各國公益大有相關
且其中頗有道理本應登載初集因已刋印成書所以在此卷序中附論而並載其原文於附卷</p>
<p>二　其第一約爲各國在黑海內行船之事乃更改一千八百五十六年所立之約改正此約最爲緊要且商議此約之
會尚有議定之事爲尤要其事爲英國使臣先行言定即各國公允之交涉公法要理在約之一國不能任意廢而不
守又不能任意更改必得立約各國公同應允乃可</p>
<p>三　議定美國向英國索賠阿拉擺馬船所拏各船等費此書前集序內載亞墨利加南北交戰時有船名阿拉擺馬從
英國潛往美國南邦代南邦捕拏北邦出海之船因此英美相爭未定此事在英國法師無不欲將此案依兩國各大
審問堂所業經議定之理並查照兩國所有之律文以定等語英國故發公使數員前往美國核定此事各員與美國
商議訂此約時請數人公同評理立有章程有三欵以爲根原其一凡中立之國必嚴禁其界內造船出海與友國
交戰如其界內有業經造成之船則必禁其不准私出界外其二凡交戰之國借本國口岸或海中爲交戰之地並在
界內僱募兵丁採辦軍械糧餉俱不准行其三本國界內之人不准犯以上兩欵英國於簡派各公使時諭以此三欵
章程定於阿拉擺馬船案之後英國甚爲不服因欲顯明與美國和好之意且免將來有此等事故照以上之款辦理
知照別國勸其一律奉行</p>
<p>此章程雖設而亞墨利加內之向例不在其內作爲英國新設之例此新例南亞墨利加在交兵之時亦願遵守惟欲
美國同行此例當時美國不願至今尚未照辦但英國已行美國應亦不能不行此約係英國大讓美國向無兩國相
爭請人從中核斷之理蓋一國應允而一國不允本無此交涉公法而英國所以願讓者因英美兩國務在相安則得
益更大也</p>
<p>四　近來船部審問堂定有二案與一千八百七十年別國在英國僱募兵丁之律法有關其一案爲法國與日耳曼交
戰時英國公司與法國家訂一合同在海中設造電報從法國之數口通至別口所設電報半在陸地半在海中從登
<pb 一b><rh>各國交涉公法論　二集　<sm>序　卯集\\法學部</sm></rh>
克格至巴度地方電報皆通如能早成則法國兵營可以藉此電報通信大爲便捷其電報公司將電線裝在本公司
輪船以備運往法國查照合同安<配V>船未開時有總理各國事務之官員行令其船不可開行其故因犯一千八百七
十年之新例也後即禀准國家放行因此與戰事無關止爲通商而已故將該公司船放行定案</p>
<p>其二案爲法國剛脫力得兵船之事該船獲布國之船拖帶前往因風浪至英國海邊平穩之處停泊後其兵船他
往留此所帶之船泊於英國海邊而派兵船上人至布國船看守英國查知即報於相近之多發口法國領事官以
此船不可留在海邊云云所以法領事即僱英國輪船將此船拖帶至法國海邊登克格地方當時拖帶此船人皆
以爲尋常之事其拖船之價亦係照常給之乃英國欲問其拖船之罪云係幫助法國與布國交戰代送所獲之船
回法則犯一千八百七十年之新例而審問此案則定其拖船爲尋常之事毌<?>庸科罪</p>
<p>五　英國內閣審定一案爲海盜之事有兩船一名脫里格拉富一名類司脫拉生因此兩船之案乃定新例云盜船
未經發覺之先拍賣與人買者不知其曾爲盜船日後查明國家不能飭拏充公蓋海盜之罪在人而不在船也當
時船主無爲盜之事雖其先曾爲盜船而已轉賣數次不能因前事而充公此爲新例</p>
<p>六　此集有一卷特論各國教首最重爲天主教王前刋印此書時其情形與現在不同所以此卷原文大改又添入
新例而附卷亦多增入</p>
<p>以上所言論各國教首之理業經刋印後有巴伐里阿國管理公教之一官頒發國書大改巴伐里阿國與天主教
王相關之事此因天主教王於一千八百七十年七月十八日新發告示不合於巴伐里阿國之意故也</p>