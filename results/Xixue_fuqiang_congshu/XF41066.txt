<pb 一><rh>南北花旗戰紀　卷一　<sm>史學部</sm></rh>
<p>防海新論乃布國武官希理哈所作也原書本爲二十卷內有兩卷僅數頁耳故譯時合之共爲十八卷焉此書所論
者爲南北花旗交戰時水路攻守之情形大抵掇拾軍中之文報而希理哈又以已意論斷焉與海防之事甚有裨益
故余亟與西士博蘭雅譯之傅君深通中國語言文字與之對譯往往事半而功倍甫及一月書已脫稿寫錄付梓又
三月而書成葢自譯書以來從未有如是之易而且速者也余以爲此不過記事之書用武之事並無深文奥義於其
間且書中所錄者又大半爲兵官武將倉猝稟報之作本非文人學士之吐屬也其文義但求明白曉暢不失原書之
眞意則雄健勇敢之氣時時能流露於褚<?>墨之間而當日攻守之勢不啻口講而指畫焉每展卷閱之未嘗不歎夫南
邦地勢之險人心之固其一切防守海口之法宜有大可恃者然而北軍深入礮猛船堅南堡被攻力窮援絕何耶葢
旣未邊<?>籌之於事前又不能禦之於境外徒以一怒之威自封其門戶雖處處設防人人言戰而固防之力不足堪戰
之器無多乃能與兵雄力厚之國曠日相持效死勿去亦壯矣哉余謂凡用兵者必先操可勝之柄而後可以議戰必
先居可敗之地而後可以議守又必先作可戰可守之備而後可以義和讀是書者以余言爲何如同治十二年十一
月十九日金匱華蘅芳序於江南製造局之繙譯館內</p>