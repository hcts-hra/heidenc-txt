<pb <gap>>
<ti>序</ti>
<stamp>
<p>越將劉永福又名義本粵人同治初年率
其黨避難至越越王授以官、勦匪有功對
將軍授提督、其所統数萬人、人稱為黑旗、
拓越南荒地方七百餘里、寓兵於農自食
其力因法人凌越、將與法戰、先發檄傅之
其檄日</p>
<p>雄威大將軍兼三省提督劉、為約期開仗
<pb <gap>>
事查得爾法寇雄踞𢿛州，虎視海宇、奪其
詐謀、逞其兇暴無土地不垂<?>貪涎、無財賄
不思恣噬、以傳教為兆民之蟊蠧、以通商
為各國之鯨鯢，窮凶極惡、恃勢宣滛、神人
之所共憤、天地之所不容、猶復乘間抵隙、
謀併越南、藉通好之名、倡背盟之議、以愚
天下、以逞雄心、奪邑攻城，戕官奪稅、使無
<pb <gap>>
辜蒼赤，塗肝腦於郊原，從狡黷黨徒肆毒
逋於遠邇，書其罪。則罄南山之竹而難窮，
念其恥則决西江之水而難滌，本將軍奉
詞討罪，師出有名、誓率三軍，殲爾醜類本
欲飈舉星馳、雷轟電掣。直搗兔穴，痛殄狐
羣，大快人心、聿彰天討、第念河內亦國家
之故讓、商旅皆安分之良民，不忍城郭作
<pb <gap>>
@墟、老稚罹鋒鏑、為此佈告、俾得週知撽
到之日，爾法寇既形跋<?>扈、自恃毫雄，其率
爾羊犬之羣，以當我熊罷之旅，約於旬內
共决雌雄、擬以懷德府空曠之地，為本將
軍建績之場，倘知螳臂不可以當車。狐喙
徒足以膏斧，思延殘喘，以保餘生，即當自
斬爾等頭目首級、詣轅獻納、並匿爾窟穴，
<pb <gap>>
退還我城池，本將軍體上天好生之德承
國家息事之心，必不殺降以鳴得意、倘遲
疑不决。貪得為懷，一旦兵臨，禍將不測，嗟
嗟。當見機而效順，勿恃頑以受誅、爾其深
思、毋貽後悔、檄到其各傳知，切切</p>
<p i>按此檄以越南，朝延因法人肆其憑陵。
敵氛日熾，亦欲悉索敝賦，與法人從事
<pb <gap>>
疆塲以决勝負再作良圖而黑旗劉義
則更懷憤激。仗義同仇、振作士氣、誓殲
勁敵，已選精兵數千。屯於懷德府屬、並
聯合黃旗以助聲援故為此撽。</p>
<pb <gap>>
<p>越將劉永福檄文一道、真覺義正詞嚴、慷
慨激烈，大有拔劍斫地、焚香告天之概、足
以驚風雨而泣鬼神，茲綠其檄下。</p>
<p>雄威大將軍三宣提督劉，為誓師事，嗚呼
皇天無親，明德是輔、聖人有訓，佳兵不祥
我越南自白雉入貢以來，知中國有聖人。
不敢自外，托於帡幪覆幬之中者、數千年
<pb <gap>>
於茲，中國亦待之以誠，撫之以惠、愛如骨
肉而親若家庭，偶有外患內憂莫不煩</p>
<p x>天朝之綏靖、越南臣民惟知有中國、不知有
他國故與各外國絕不相通、蠢茲法夷逞
其强悍恃其機械、輒敢肆焉蠶食、恣厥鯨
吞毒比長蛇<?>貪逾封豕既竊踞夫西貢、又
潛窺夫東京、外託保護之名、中懷叵測之
<pb <gap>>
志試思分疆畫界各有臣民、各有政教河
待越爼代謀是其藉辭行詐包藏禍心可
以不言而喻况自法兵東來之後攻城掠
地荼毒越民越南之倉庫據為己有越南
之關稅收為私藏越南之城池遭其蟠踞
越南之元氣被其剝喪招越南之叛民以
添其翼、隳越南之險阻以快其心、種種狂
<pb <gap>>
悖之行神人之所共忿天地之所不容我
越人凡有血氣莫不痛心疾首透爪裂皆
願得法人之肉寢法大之皮真有一夫大
呼市人皆左袒之勢永福以覊旅之身受</p>
<p x>國王恩遇資以土地授以甲兵其初一成一
旅之眾得所藉手十年生聚十年教訓積
數十年之心力、有勁卒數萬人賴以保障
<pb <gap>>
東南用資戰守三軍之士、當知食毛踐土
恩義並隆、去順效逆、殃咎立至、越南雖褊
小，向為中國不侵不叛之臣、今越南有難
中國必為援助、茲者滇撫唐中丞、粵西撫
徐中丞，皆已帶早百萬，分道出闗。</p>
<p x>天兵遙駐、聲勢赫濯、粵督張制軍、粵東撫裕
中丞、亦皆部署周至、轉應不窮近又</p>
<pb <gap>>
<p x>特簡彭宮保、來粵督師以守為戰、韓范坐鎮
西賊喪胆、我軍有此奧援、士氣定當益壯、
本提督不過不原一武夫、流寓來越、荷蒙</p>
<p x>國王恩禮有加、重資委任、爾眾士亦屢蒙</p>
<p x>大惠、綠養有年、三軍銘挾纊之恩、多士戴如
春之澤、固宜激發忠義、競作干城、而况中
朝</p>
<pb <gap>>
<p x>大皇帝特沛殊恩寄以重任本提督固责無
旁貸爾眾士亦義不容辭、當思受</p>
<p>國王之恩養、咸懷報主之忱荷中朝之化
裁彌切尊</p>
<p x>王之義、先登陷陣奪不顧身、飢剝法夷之膚、
渴飮法夷之血、滅此朝食所向無前、法夷
之機械、適足自阱、法夷之凶暴、適足自戕、
<pb <gap>>
前者、法酋拿破侖第一、頗善用兵其國人
稱之天神、擐甲執兵、千人辟易、彼恃其武
勇橫暴不已、卒為英人所俘、為世大辱、厥
後拿破侖第三、率乃祖之攸行、志在開疆
性喜用武、橫征暴斂、戢怨小邦、天怒人憤
蘊久必發、爰假手普國、殲厥巨魁、燬其國
都法人之氣、為之不揚、歐西各國羞與為
<pb <gap>>
東南用資戰守三軍之士、當知食毛踐土
恩義並隆、去順效逆、殃咎立至、越南雖褊
小，向為中國不侵不叛之臣、今越南有難
中國必為援助、茲者滇撫唐中丞、粵西撫
徐中丞，皆已帶甲百萬，分道出闗。</p>
<p x>天兵遙駐、聲勢赫濯、粵督張制軍、粵東撫裕
中丞、亦皆部署周至、轉應不窮近又</p>
<pb <gap>>
<p x>特簡彭宮保、來粵督師以守為戰、韓范坐鎮
西賊喪胆、我軍有此奧援士氣定當益壯、
本提督不過不原一武夫、流寓來越、荷蒙</p>
<p x>國王恩禮有加、重資委任、爾眾士亦屢蒙</p>
<p x>大惠、綠養有年、三軍銘挾纊之恩，多士戴如
春之澤、固宜激發忠義競作干城、而况中
朝</p>
<pb <gap>>
<p>伍似此亦可稍自歛跡矣而乃猶復怙惡
不悛、不敢吐氣於他邦轉欲逞志於我國
我越南雖僻處海濱號稱積弱然師以曲
直為老壯兵以順逆為勝負法兵雖强曾
何足懼自法夷入寇狼奔豕突𧿨扈鴟張
幾於目無越人、本提督率爾有眾起而力
爭一戰而悅未學授首再戰而波滑遁逃
<pb <gap>>
科烈不能逞其凶夏文不能施其計大旗
所指蚩尤熸光長戈所揮淵日再起賊軍
矢窮糧盡困守一隅以海防河內為負喁
之恃而我軍分道以擾之亟肆以疲之奇
兵正兵互為策應、攻城攻野動合機宜南
定驚草木之兵海東憟烽烟之警賊軍皆
墨我武維揚、法夷猶敢執迷不悟逼我順
<pb <gap>>
化蹙我都城、乘我國之新喪、利援兵之道
遠、遂乃抑勒新主、强为要盟、夫要盟神勿
之福、盟可要亦可寒、何足措意、而法夷乃
自為得志、益復驕橫、又敢窺我北𡩋、侵我
桑臺、中朝之大度、則藐為畏葸我軍之果
敢，則視若仇讐、不恤眾口之交譏、不顧天
心之弗順、國狗之瘈噬、遍乎友邦巴蛇之
<pb <gap>>
吞肯、遺夫象郡賊與我勢不兩立、我與賊
義不倶存、今與爾有眾共伸天討、各奪神
威、轉戰無前、有進勿退得法夷首一級、賞
銀五十兩、賊目倍之、獲兵船一艘、賞如其
船之數、燬鐵艦者倍之、其有我國遊民、為
法夷所羅致、䝱令當兵者、倘能悔罪自拔
悉予免究、反戈攻後因而獲勝者、仍論功
<pb <gap>>
行賞弗問前愆、惟法夷及其所部之黑夷
則盡殺無赦、必使東京之餘孽，掃蕩無遺，
西貢之腥聞、湔除浄盡、上以副</p>
<p x>天朝倚𢌿之隆、中以報</p>
<p>國王休養之德、下以舒越人怨毒之心、成
敗利鈍所不遑計、爾眾士欲建不世之奇
勳、成不朽之偉業、本提督馬首是贍、功
<pb <gap>>
多有厚賞、不迪有顯戮、爾眾士惟時𢡟哉、
檄到如律令。</p>
<pb <gap>>
<p>法越之事、凡有血性者莫不切齒仇法、各
大員咸以議和為非、以一戰决勝負為正、
故山西巡撫張薌濤中丞、憂憤於中、上疏
請戰、言詞懇切大㫖以援越為急、真為彭
大司馬之後勁云、其疏錄左。</p>
<p>山西巡撫、臣張之洞跪</p>
<p x>奏、為屏藩宜固、凶暴須除、勤一日之干戈、靜
<pb <gap>>
萬年之邊圉事、竊自古稱附庸者、欲大國
為之保障、而排難解紛也、貢獻有期、罔敢
癈馳、今越南素稱臣服、盟府昭然、朝貢未
敢稱違、萬國咸知所仰、在法人本不得以
强弱相凌、縱有得罪、亦當上告</p>
<p x>天朝、自有定議、茲乃心懷狠恣、藉故啟端公
法難容、天良何在、我</p>
<pb <gap>>
<p x>聖朝當聲明其罪、爰興伐暴之師不可游移
自弱、而議和者曰、法人鯨吞方肆、向有啟
釁之心、倘我</p>
<p x>朝興師於越南、必將藉口而來、方今</p>
<p x>國庫未充、將何以戰、然臣以為不足懼也、為
此議和者、實欲貪保祿位、偷安旦夕耳、現
在庫雖未充、而設計籌之、未必不成巨欵、
<pb <gap>>
議和者又曰、法人船堅砲利、堅忍耐戰、倘
沿海而來、窮年累月將奈何然臣又以為
不足懼也、近年各省機器局、歲費數百萬、
無非為修戰之用、今若不能出禦、將安用
之、且法人遠涉而來、勞逸之勢主客之形、
懸殊天讓、若更不能一戰、將何以振</p>
<p x>國威而保附庸也、夫義師一出、先得人心、况
<pb <gap>>
法軍屢敗、利正可乘若待其重兵烏集、復
整三軍則勝固未見其易、今如與法人戰、
其計有三、一曰作氣、二曰設防、三曰定將
作氣者何、法人暴虐、舉國皆知、茲更用兵
於越南、藐視</p>
<p x>中朝、國人皆曰可殺也、伏望</p>
<p x>明諭邊臣、評其曲直、並飭各鄉閭整備以待、
<pb <gap>>
申明大義、加以賞格、必當敵愾共戴</p>
<p x>仁威、設防者何、大約閩粵滇南、江南天津等
處、在在宜防、雲南最近、似最急、然雲南地
多原野、正我</p>
<p x>朝用武之地、彼登陸而來、則虛實更變、必不
深知、是雲南一路可無虞也、閩粵雖近海
似戰船易以進攻、然當</p>
<pb <gap>>
<p x>諭邊臣嚴飭<?>將士、責無旁貸、且於要處多築
長堤、以助砲臺之用、更調戰船以資守助、
是閩粵一路、可坐而戰也、江南一路、乃戰
船聚集之處、左宗棠卓識多謀、必有禦敵
之策、可保無虞、天津逼近</p>
<p x>神京、當選才員勁旅、駐以重兵、設以埋伏、彼
千里而來、其能操必勝之劵乎、定將者何、
<pb <gap>>
岑毓英威振滇黔、法人最忌莫如</p>
<p x>明諭該督興師助越、法人敗<001>之餘復遇大
敵、其何以支、孫子云、先為不可勝、以待敵
之可勝、正謂此也、若更忍之、而往返要和、
則各國相倣、將益輕視中國、彼時徒喚奈
何、不可救藥矣、今一戰而勝、軍威丕振、萬
國莫不共仰</p>
<pb <gap>>
<p x>仁威是動一日之干戈、靜萬年之邊圉、此事
其可緩哉、臣非敢迂論高談、以從戎為樂
事惟歡世變、日益艱難、敢為我</p>
<p x>皇太后</p>
<p x>皇上剴切陳之、伏懇將臣此疏、飭<?>下各省重
臣叅議以聞、臣不勝憂憤之至、伏乞</p>
<p x>聖鑒謹</p>
<pb <gap>>
<p x>奏</p>
<pb <gap>>
<h 1>劉提督戰書</h>
<p>越南三宣提督義良男劉，𦤺書法國兵頭
為約戰事、竊聞法蘭西、海外最强之國也，
本提督於十年前、與爾兵頭安鄴、接仗一
戰、斬之如戮雞犬、竊笑强國之將，不過如
此、而李威利、尤爾國所共稱良將者也、本
提督又一戰斬之、其餘陣斃大小兵頭，不
<pb <gap>>
堪悉數、計自去年四月以後，爾兵一敗於
帋橋再敗於懷德三敗於丹鳳。中外恥笑
爾國無以見人、竊維仁者之師、不為已甚
以我軍一旅之眾、而丧爾國千載之名<?>、夫
何忍乎，去年十一月爾兵來欉山西，十二
十三等日、陸路則巳至日昭社，可謂近矣，
而本提督讓之，不忍拒也，十五日戰於城
<pb <gap>>
下、本提督憑堞而、歡見爾兵屍橫遍野、觸
目驚心、𠄸飭將士而謂之曰、法蘭西、海外
最强之國也、此次再敗、顏靣何存、今宜姑
讓此城，俾佔一線之便宜、而饒羣鬼之性
命、未嘗非君子之用心、於是督率全軍、退
駐興化、意謂爾兵頭、必感本提督之恩德、
不復尋仇、乃近日以來，又時以兵窺伺沱、
<pb <gap>>
江、徘徊而不敢渡、醜態萬狀可憐可笑、而
其心實屬不知愧悔、無賴已極、本提督細
推其故、爾國所以屢尋我戰者、實欲一勝
而全據北圻耳、大丈夫作事、磊磊落落、以
法蘭西為海外最强之國、而爾兵頭率兵
數千人、鼠伏江干、施放鎗砲、膽小氣餒、不
值一笑、何妨堂堂正正、渡江而來决一勝
<pb <gap>>
負、爾勝、則本提督即解師而去、讓爾全據、
北圻、則以爾國所最忌者、獨本提督耳、我
去則無人與爾為難、一戰成功、豈不甚便、
如爾不勝、諒亦無顏立天地間、勢必捲甲
而歸、無勞本提督驅逐矣、兩國成敗在此
一舉、何必多苦生靈、負天地好生之德乎、
今與爾兵頭、約定爾兵過江、我軍必不半
<pb <gap>>
渡而擊務俟爾軍登岸列陣、而後戰、大丈
夫决不食言、自約之後、三日不至、期以五
日、五日不至、期以十日、十日不至、則本提
督即當布告中外，四海九州，又將羣起而
非笑之爾、法蘭西其何以齒於人類耶本
提督僅此數干人耳、爾有堅船、而我無之、
爾有利砲、而我無之、戰具不及爾、邀約而
<pb <gap>>
來有何不敢、竊料爾兵頭必不肯忍氣吞
聲、猶顧後瞻前、而不敢至也、且勝負亦兵
家之常事、何必畏之過甚、爾畏不來、其辱
更勝於敗、深望爾兵頭之熟思而審處也、
翹盼旌旂、切切此約。</p>
<pb <gap>>
<p>法越之事中法之兵戎，於今一載餘矣、忽
焉而天心厭亂、世運轉機、法使福尼𠒇<?>請
和、中朝俯如所請、命李傅相在津、啇訂和
約、言歸於好、今將所議約欵列左。</p>
<p x>大清國大皇帝、大法民主國、竊願兩國彼此
相安、永敦和好、因即議定簡明條欵、以為
日後再立詳細條約張、本大清國全權大
<pb <gap>>
臣李、大法國全權大臣福、彼此將所有全
權字據、較閱妥善、議定條欵、臚列於左。</p>
<p>第一欵中國南界、毘連北圻、法國約明、無
論遇何機會、並或有他人侵犯事情、均應
保全護助、</p>
<p>第二𣢾中國南界、既經法國與以實在憑
據、不虞有侵佔滋擾之事、中國約明、將所
<pb <gap>>
駐北圻各防營、即行調回邊界、并於法越
所有已定、與未定各條約、均<置V>不理。</p>
<p>第三欵法國既感中國咨商之意、並敬李
大臣力顧大局之誠情願不向中國索償
賠費、中國亦宜許以毘連越、南北圻之<?>邊
界所有、法越與內地貨物、聽憑運銷、并約
明後日遣其使臣、議定詳細商酌、稅則、務
<pb <gap>>
須格外和衷期於法國商務、極為有益。</p>
<p>第四欵法國約、將來與越南議攺條約之
內、决不插入傷礙中國、威望體面字樣、並
將以前與越南所立各條約、關礙東京者、
盡行銷癈。</p>
<p>第五欵此約既經彼此簽押、兩國媽派全
權大臣、限三月後悉照以上所定、各節會
<pb <gap>>
議詳細條欵、再此約繕寫中法文各兩分
天津、簽押蓋印、各執一分為據、應按公法
通例、以法文為正。</p>
<pb <gap>>
<p>欽差會辦福建海疆事@翰林院侍講學
士<sm>臣</sm>張佩綸跪　奏為馬尾水軍失利請
旨嚴議逮問治罪仰祈　聖鑒事竊法
提督孤拔以輪船駛入馬尾窺伺船厰閏
五月二十八日臣親率黃超　兩營駐防
馬尾其時法船僅五艘我船揚武及兩蟁
船共三號尋何如璋将振威伏波調回張
<pb <gap>>
之洞亦以飛雲濟安來援北軍聲勢略壯法
乃增大兵輪二號魚雷二號入口相逼臣
屢請先發請互援不得勉以藝新福星両
小船及艇商船雜川牽制及至六月二十
以前船略相等而我小彼大我脆彼堅六
月二十以後彼合口內外常有十二三艘
出入活便而我軍則止於兵船七艘炮<?>船
<pb <gap>>
兩號臣以為憂密調諸將以兵不厭詐水
戰尤争呼吸欲仍行先發之計而諸將枕
戈待旦多者四十餘日少亦二三十日均
面目枯槁憔悴可憐加以英美來船與法
銜尾奇謀秘策不復可施臣知不敵顧求
援無門退後無路惟與諸將以忠義相激
勸而已前月二十八日及本月初一日之
<pb <gap>>
電報可覆按也當六月下旬美提督晤何
如璋以調處告稅務司賈雅格函告督臣
又有英提督英領事欲調處之說其辭甚
甘其事則巖臣亦知其意而無如與國牽
制何初一二大雨如注風<勢R>猛烈初二日
子夜初三日黎明臣以手書飭諸管駕相
機合力有初三日風定法必妄動之語未
<pb <gap>>
刻而法入砲聲作矣臣一面飭陸軍整隊
並以小砲登山為水師相應一面與何如
璋各升山諸觀戰緣是日法以潮大風順
於口外驟夭一大船發砲爲號猛攻我軍
我船本約以各輪萃攻其上游各船而以
艇船商船大<?>攻牽制其下游各船法大船
入則以六艘截振威飛雲濟安於下而以
<pb <gap>>
五大輪一魚雷船合攻楊武比臣至山則
楊武已爲<?>敵魚雷如碎法船方圍攻福星
該管駕陳英轉捩甚靈放炮亦㨗酣戰不
退兩蟁船用砲助擊相持至一時之久一
大船中炮退駛他船亦皆桅斜枝洞奈船
大小過懸眾寡不敵未幾而該船及兩蟁
船相繼沉燬伏波藝新亦各中砲駛上中
<pb <gap>>
歧則我上流之船已沒其下流之船法以
雙桅三筒鳥波鐵船為最大振威為其所
擠立斷為兩習濟二輪還砲之聲猶相應
答法駛一魚雷船近之則驟為我臺上一
砲所中立沒於水而鳥歧亦為我砲攢擊
火藥艙立時焚沒飛濟兩艘即帶火流下
則高騰雲已為砲擊去而死我所餘之艇
<pb <gap>>
哨各船及所製擇雷船與木牌引火之具
以潮力牴牾逆徼不能上皆為法乘勝轟
擊都盡併泊近廠河之商船亦焚計焚法
一輪壞一輪沉一雷船我則七兵輪两商
船及艇哨各船均燼帷餘伏波藝新两輪
少受傷損即行駛回此次法人譎詐百出
和戰無常彼可橫行我多顧慮彼能約從
<pb <gap>>
我少近援一月之<久R>彼稔知我鄰疆畛域，
士卒孤疲輒乘兩後潮急彼船得勢違例
倅發天實為之謂之何哉各船軍士用命
致我猶能鏖戰兩時死者灰燼存者焦傷
臣曰擊情形實為酸痛伏念臣甫到閩孤
㧞踵至明不足以料敵材不足以治軍妄
思以少勝多露厰小船圖當大敵卒至寇
<pb <gap>>
增援斷久頓兵疲軍情瞬息萬變臣旣制
於洋例不能先發以踐言復紐於陸居不
能登舟以共命實屬咎無可辭惟有仰懇
@天恩將臣卽行革職拿交刑部治罪以
明微臣惶悚之忱以謝士卒死緩之慘至
連日洋商及我軍傳說或云法燬六船或
@孤拔受傷已死或曰鳥波管駕已死或
<pb <gap>>
云法焚溺三百人要之我軍既已大折彼
亦應稍有死傷傳聞異辭即確亦不足信
惟此奏就臣所目見參以各軍稟報不敢
有一字揑<?>飾一語含糊再蹈奏報不實之
罪所有水師失利請將臣治罪緣由理合
𢚈摺具奏伏乞　皇太后　皇上聖鑒謹
奏</p>
<pb <gap>>
<p>欽命辦理福建船政大臣詹事府少詹事
臣何如璋跪　奏為法船猝發我軍航壞
厰傷陸軍連日抵禦法兵不敢上岸𢚈摺
隊于閏五月二十二日駛泊馬江窺佔船
厰隨調集閩省大小各輪船與之銜尾相
拒以圖牽制臣于閏五月二十六日二十
<pb <gap>>
九日兩次專摺馳報我水陸各軍防守情
形四十日以來迭與會辦大臣張佩綸等
將我軍與法船勉力相持各節電達總理
衙門在案六月二十五六等日英美兩提
督來閩商勸法船出口未有成議隨奉電
傳　論旨以法人如有蠢動即行攻擊毋
稍顧忌等因張佩綸與臣勉勵水陸各將
<pb <gap>>
弁益加嚴防預備戰事七月初一二兩日
夜風雨大作又未接總署電報心殊焦急
初三日天忽晴明未刻接奉電　論知法
外部議欵不成勢必開戰因與張佩綸傳
令各船管駕即行動手忽聞砲<?>聲震身法
既先發張佩綸一面飛飭各陸營出隊一
面偕臣登高指揮彼此互攻約半時之久
<pb <gap>>
楊武已被擊沈福星隨壞伏波藝新兩輪
仍由中歧退囘嗣法船退至厰前由厰中
著弁開砲橫擊旋即退去隋又上駛再為
擊退究因砲小法船未受大傷前泊在厰
前琛航永<?>保兩商船正欲開輪往撞為法
砲遙攻船壞不行隨被焚燬其飛雲濟安
振威三船在下與法船互擊忽見火起悉
<pb <gap>>
行自焚福勝建勝兩砲船往來衝擊力戰
逾時一被擊沈一被焚毀其內海各師船
及所備引火各船水勇木牌等件以法船
格林砲子如雨集霎時均為掃盡時當申
末我駐防馬尾之陸勇與羅星塔砲勇伏
溝互擊抵死不退法因聚船攅擊相持至
酉末始各收兵是日苦戰我兵商各輪船
<pb <gap>>
被毀九艘法船亦被我擊壞其立沈大小
船各一艘彼軍固有傷亡而我水軍傷亡
更眾陸營亦有傷亡一時未能查悉初四
日早法駛四船至厰前排砲猛攻方勲營
勇由馬尾移紮厰左山腰黃超羣兩營仍
紮厰後山脚與福靖後營相輔悉力極禦
彼以大砲轟擊厰署半燬我軍以克鹿卜
<pb <gap>>
陸軍砲及抬鎗洋槍應之相持至晚聞孤
㧞亦被我砲擊傷又見我軍力守遂不敢
登岸後收泊<羅V>星塔下初五日法大輪船
八號小輪船六號開赴下游必係移攻各
砲臺刻尚未知勝負俟探明情形再行馳
報此次法將以全力圖閩我水師@小將
弱猶勉力支持相拒月餘晝夜嚴防兵力
<pb <gap>>
已被故迭次請船赴援深恐情見勢絀為
敵所乘耳乃法人橫詐性成意敢不告而
發行同海盜無禮至極臣目擊各船戰沒
未由援手連日敗殘弁勇泗水得生者@
皆焦頭折臂慘不堪言現既一面給資養
傷設法撫慰臣自顧一介書生不能執殳
前驅力過兇鋒又不能擊楫赴敵與之同
<pb <gap>>
命慚對將士悲憤填膺且船厰係臣專責
又不能力籌保護致為法所殘毀負咎實
深應請　曾先行交部議處具傷已各弁
勇容臣次第查明　奏請優卹以勵軍心
再船厰頻水法事未定我無師船護助勢
誠孤危當俟法船出口料檢一切分別
奏明辦理謹將現在大概<?>情形𢚈摺馳陳
<pb <gap>>
伏乞　皇太后　皇上圣鑒謹　奏</p>