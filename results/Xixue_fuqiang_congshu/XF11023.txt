<pb 一a><rh>談天　卷一<sm>凡例　子集</sm></rh>
<ti>談天</ti>
<h 1>凡例</h>
<p>一此書原本為侯失勒約翰所撰。約翰昔為英國天學公會之首。其父曰。維亷日爾曼之阿諾威人<遷R>居英國專精
天學不假師授有盛名。維亷有妹曰加羅林。相助測天功亦不細約翰有子亦名約翰。乃印度軍中之武官即有
傅學之名其次子名亞力已勤習天學而今即大學內之一師也。侯失勒氏言天者凡五人。學者勿混為一云。</p>
<p>一此書原本。咸豐元年刊行。其後測天家屢有新得今一一附入。如小行星最後有如同治十年所得者又有論太
陽等事說。非原書所有而由重刊之本文新譯之也</p>
<p>一凡年月日時。原本皆用西國法準倫敦經度。今用中國法。準順天經度譯攺。以便讀者如第八百二十三條中。本
文為耶穌降世。一千八百四十六年正月三日。○時九分五十三秒。今譯攺道光二十五年十二月初六日戌初
三刻十分四十七秒是也亦間有用各國本地時者。如第五百九十條中。午後三小時六分若攺用中國時則在
夜中不能見日。與下文測見其中體距日心句不合。故仍原文也。</p>
<p>一中國步天黃經赤經皆用度分。西國黃經用度分。赤經用時分。例見第九十一。一百零八。一百零九三條。今間依
中法亦譯攺度分。如八百二十九條本文為十六小時五十一分一秒五今譯攺二百五十二度四十五分二十
二秒五是也。</p>
<p>一凡數皆直書單位下帶小數則以·別之。如三百五十條一·○一六七九其小數即十萬分之一千六百七十九
也間有橫書者則因與代數記號相雜依代數例不便直書也。</p>
<p>一凡度里尺諸數。皆<遵R>數理精蘊。第度二百里每里一千八百尺近代西國細測地球。密推赤道徑得英尺四千一
百八十四萬八千三百八十。赤道周得英尺一億三千一百四十七萬五百六十五。以三百六十度約之則一度
得英尺三十六萬五千一百九十六。攷一度為中尺。三十六萬乃以一度之英尺為一率。一度之中尺為二率。一
為三率。求得四率○·九八五七七。是英國一尺為中尺。九寸八分五釐七毫七絲也。凡原文英尺譯攺中尺俱準
<pb 一b><rh>談天　卷一<sm>凡例　天算部</sm></rh>
此又英國一里得英尺五千二百八十中國一里得英尺一千八百二十五·九八。依此推得英一里當中國二里
八九一六凡原文英里譯攺中里俱凖此</p>
<p>一中國天圖有新舊二種舊圖與天歌合。新圖與經天該合。書中諸星凡舊圖所有者。則云。某座第幾星。如角宿
第一星之類是也。若舊圖無而新圖有者則云。某座增第幾星如老人增第二之類是也。若二@俱無。則或云近
某星如近外屏第三星之類是也。</p>