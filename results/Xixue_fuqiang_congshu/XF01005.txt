<pb 一a><rh>西學富强叢书　凡例</rh>
<ti>西學富强樷书凡例</ti>
<p>一昔韓昌黎口非三代兩漢之書不敢歡以爲舍此不足以繼聖賢之道<統R>居今之世而尙
論時事又非中外測算格致之書不敢讀實舍此不足以致　國家於富强蓋製<造R>船械
開採礦產等事不自格致測算以得之不足以<精V>益求精不揣固陋爰自中國<遠R>及五洲
舉凡有用之書而計乎斯二術之精者共選得八十餘種凡三百餘卷彚刋巨帙名曰西
學富强叢書以備天下學人之涉獵</p>
<p>一為學之道行遠必自<邇R>登高必自卑欲窺西學之精微必自先<通R>測算始故首列算學以
為先路</p>
<p>一測算旣明則以地學證之凡屬五洲各島山川之險要海洋之淺深及水石沙土如何形
質總散各圖皆富强之根柢學者必先肄習考察精通了然於心自可臨時濟用</p>
<p>一援古證今學者所不可廢我中國之事有全史在自己考据有素茲擇泰西諸國史記兵
畧等書嚴諸<編R>以資比例知興衰焉</p>
<p>一通商口岸旣開若徒守中國之律以相比例泰西無怪方鑿圓枘格一不入茲選了法一
門列諸史學之後以爲交涉之鵠</p>
<p>一兵可百年不用不可一日不備泰西英法德美諸國水陸兵制實可空前<絕R>後雖孫吳復
<pb 一b><rh>西學富强叢书　凡例</rh>
生亦當遜其精實而勁敵相與從事亦嘗<追R>奔<逐R>北伏尸相枕籍假使弱者當之其潰覆
尙堪問耶是我中國人士於講求兵學一門不可須臾<緩R>法律旣明卽繼以兵學</p>
<p>一水陸之師恃乎槍礟其極靈極堅極<速R>皆自測算格致中來是士飽馬騰船堅礟利舍及
遠命中無以自立故以礟學繼兵學後如虎豹之有牙爪</p>
<p>一電學之用以電報爲最重夫兵情之幻瞬息千變我中國向以馹遞一日八百里爲速而
電報之傳環地球九萬里可一日而達泰西水陸徵兵全憑電報中國仿而行之頗見成
效由此擴充至於耕田農器亦藉其力神妙之用固無窮也因厠諸兵學之後</p>
<p>一電學非化學不能成其間各養氣質分合先後陰陽燥濕奇偶相生確有邇象可术者是
非賴有師承悉心討論不足以得其底蘊故後於電學以見本源</p>
<p>一學旣績兵旣精而赳赳桓桓可謂强矣<終R>不能枵復以從事要非求富可足以養之求富
之道無論如何征歛終不如採自然礦利爲最正是舍開礦別無求富之法也</p>
<p>一五金煤礦之利旣獲講求製造等事必運以汽機夫汽機之爲用上自製造各廠鐵甲雷
船下至輪車以旣耕種罔不恃為權興煤爲汽之原汽為煤之用顧不重歟</p>
<p>一國之治亂以整齊嚴肅與否卜之百不一爽每見大治之國舉凡城池營壘溝洫道路海
埠山鎭駁岸海塘以及圩港濱以成地堰洪流之漫溢利於國計利於民生者莫不修築
<pb 二a><rh>西學富强叢书　凡例</rh>
井然心目爲爽揆其所由胥賴於工學之夙講是有國之責者必先講求有素臨時庶可
措置裕如是工程亦富强之羽翼何可忽耶</p>
<p>一國何以富富在民也聽民游手閑散不能富也必教之藝使各有自主謀生之權亂之漸
以法律寬猛相濟未有不就我範圍者馴致藏富於民以潛消其犯上作亂之漸爰選藝
學以爲諸書之殿</p>
<p>一胡五峯日學欲博不欲雜是編所選不出測算格致二術之蕃籬而間以史學者以見蠻
爭<觸R>𨷖亦復轍亂旗靡船堅礟利亦不足恃盛衷之故藉自鏡焉</p>
<p>一選擇諸善本鴻編巨制搜<?>括靡遺間有說帖芻言不成卷帙者雖吉光片羽因不忍割愛
厠諸其類竊比附庸</p>
<p>一諸書著<述R>者之姓名詳載各書不再重列於總目錄下以歸簡便</p>
<p>一是書所選皆深於格致測算有關富强之善本收羅彚刋几與前二術畧近形似雖文理
斐然可觀亦均弗錄其有兩種同秉一義例者存其一種以歸實濟</p>
<p>一自來操選政者皆有將伯之助𫎇素寡交遊時又濫竿譯署干牘旁午昕夕未遑僮就行
笈所有者悉心褒擇未暇博采廣羅匡我未逮仍有望於後之君子</p>
<p>一是編之輯不過爲講求斯道之學人漁獵筌蹄毋以握珠自足仍望博極旁通是則鄙人
<pb 二b><rh>西學富强叢书　凡例</rh>
之私願也</p>
<p>一是編發耑於乙未夏告成於丙申秋𫎇總其大綱不克伏案讐校其斟酌句讀排比次序
勘對再四而尠魯魚亥豕之訛者則崇川袁德潤生之力爲多載諸簡以附風人弗諼之
旨</p>
<p>光緒二十二年太歲在丙申陽月番禺張蔭桓樵野氏書於宣南<直V>廬</p>