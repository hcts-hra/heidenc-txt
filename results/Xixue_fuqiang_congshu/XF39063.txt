<pb 一a><rh>臨陣管見　序　<sm>富强叢書</sm></rh>
<h 1>原序</h>
<stamp>
<p>布國於一千八百六十六年大勝奥國之後歐洲各國查明軍事而修改軍<gap>
其故視布國勝奥國之事太重而論不歸夫中道余故特著此書論以後軍法中攻守兩事應用何法爲妙言取夫正不
取夫偏且布奥交戰各事今已查明兵部有冊籍可稽余此書屢論本國軍事之不善非欲銼布國之鋒威尋同僚之鏬
隙惟欲指明錯誤之處令人悔悟而改之以免日後軍事之弊閱者幸無譏焉</p>
<p>法王拿破侖時步兵列陣之法不同故各國依其法而修改近時布國步兵列陣之法不同故各國亦依法而修改兩次
修改軍法俱注意於步兵凡言厯年列陣交鋒修改軍法之事必詳論夫步兵而不必多論馬兵與礮也余著此書公平
論事不誇獎本國亦不輕薄他國敗者須革去軍法中不合之事而重圖興復勝者亦必修改軍政內不善之處而永@
富强也西厯一千八百六十九年布國第五十九鎭內隊官斯拉弗司自序</p>
<h 1>原序</h>
<p>余於一千八百六十九年第一次著書論一千八百五十九年與六十六年之戰事俱的確而全第七十與七十一年之
戰事尚未的確而書亦未全故此次著書祇能評人皆知之而無可疑之事設書中尚有訛謬閱者能指示余極願改之
然此書並非德法之戰紀而爲德法戰事內兩軍步兵第一次俱用後開門槍所得之見識余爲帶兵官故此書述戰事
不及總理列陣官之清楚因總理列陣官能知此處移兵之事與彼處移兵之事有何關係或有當時文報可稽能知某
處移兵之事有何<緣R>故余則不能所有的確清楚之戰事惟有本國之軍情而法國在師丹<納R>降之後所有一切軍事法
國並未著論故亦無可稽查然交鋒內一切情形惟帶兵官能知之更詳而總理列陣院所著之書未必論及步兵詳細
<pb 一b><rh>臨陳管見　序　<sm>富强叢書</sm></rh>
情形余書詳論之傳佈於人不無裨益又有人講論戰事有聲有色徒娛閱者心目亦非余意且近今戰事甫畢論述各
事尚能清楚故脫稿甚𨒪也西厯一千八百七十一年十月布國第五十九鎭內隊官斯拉弗司自序</p>
<h 1>原序</h>
<p>前書第一次印行之後一年之久德法搆兵余書內論後開門槍相攻並依軍火器改一切列陣之法較余所料者更
早此次用兵之事可證余言之不謬矣德法兩國一勝一敗所生之變動外又有講究武事者深觀歐洲大國交兵之
事預爲揣度其言不足徵法王拿破侖第三所統之兵交戰月餘後潰敗決裂殊出人意料之外後有民團義勇出而
與得勝之兵戰數月之久方破之亦出人意料之外也所以德法交戰內所長之識見較大於自古至今一次戰事所
長之識見故余論布奥交戰之事後卽續論德法交戰自第四卷至第九卷皆是本書第二次印行略據他書參改或
補數語或添小注觀者可知余言與一千八百七十年之戰事相合與否且多年之後亦可藉此書而識余之先見也
西厯一千八百七十三年二月布國第五十九鎭內隊官斯拉弗司自序</p>