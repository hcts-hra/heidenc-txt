<pb 一><rh>機動圖說　卷一　<sm>序　亥集</sm></rh>
<ti>原序</ti>
<h>機動圖說</h>
<p>是書彙集機器運動之法共有五百零七圖各系以說內有力學水學氣學汽機學並磨器壓器與鐘表等並一切零
器之合於尋常日用者略依類而列次第以便製造家新裁以製成奇器自當無施不宜嚮來未有此種全書行與學
生及工師匠目所檢閱留心斯道者擇取應用獨出世茲故博採羣書旁詢各家哀<?>聚精粹而成此圖說先在美國工
藝新聞紙上絡繹印出散見在五年所印之內閱者俱信服之故卽重加編次而特印是書</p>
<p>是書所列各種圖說不唯採取本國之書并將別國同類之書詳細考究但此各法之內略有四分之一從未見于別
書而爲美國所剏製者其數雖多亦不敢以無益之法濫入而誇張其數所以但能作一事之用而不能爲公用者一
槪不取</p>
<p>書中各說俱爲暇時擇取而得所有各圖亦爲隨時刻成而隨印於新聞紙故其列次雖分大類而亦稍有出入之處
讀者諒之美國工藝新聞紙館主序於牛約</p>
<ti>英國　傅蘭雅口譯
無錫　徐　壽筆述</ti>