<rh>地學淺釋　卷一<sm>序　丑集</sm></rh>
<stamp>
<p>地學淺釋三十八卷校刻旣畢印本流傳於外者已數百部蘅芳乃無卷<gap>
得見其成且為之序也盖自金石識別譯成之後因金石與地學必互相@裹地之層累不明則無從察金石之脈
<絡R>故又與瑪君高温譯此書其時余寓居虹口所攜一童一僕此外別無<gap>
一手任之盖自恃精力之强不自知其勞苦也晨起而食卽往瑪君家日中而歸食罷復往以至於暮譯書時有踵
門求醫者輒輟筆待之及醫畢再譯則文義已不相<續R>大費躊踟有時瑪君為人延去治病則坐而自理稿本以待
其歸未嘗一日曠也惟余於西國文字未能通曉瑪君於中土之學又不甚周知而書中名目之繁頭緒之多其所
記之事<迹R>每離奇恍忽迥出於尋常意計之外而文理辭句又顚倒重複而不易明往往觀其面色視其手勢而欲
以筆墨達之豈不難哉迨譯至十七卷余忽患血痢之症日夜數十次氣息懨懨無復人色自思所譯之書不可中
廢數請友人代之皆以言語支離猝不易解為辭則心愈憂而病愈劇所居之樓俯臨大道人聲喧雜聒耳不能寐
時有車馬馳過其聲隆隆然若觸於心而蹂躪其肺腑也甫一交𥈤則覺高山巨壑水陸變遷其中鱗介之蛻奇獸
之骨種種可駭可噩之物層見<迭R>出紛然並集於前盖平日所入於耳寓於目而有會於心者其境界一一發見於
若夢若寐之際而魂魄亦為之不安則余之去死也幾希矣於是乞假而歸調治數月又扶病而出當局諸公亦憐
其憔悴而勸以不必憂急遂移寓於洋涇之北而攜眷養疴焉半年以後漸能從事筆札瑪君亦日來就余乃將以
下各卷次第譯出又令人謄寫楷書始得卒業盖自此而余之精力亦大衰矣惟思此書卷帙旣多抄胥不易若不
付諸黎棗則無以廣其傳而其中各物之圖又工細無比精於繪事者莫不望之卻步適有陽湖趙君宏來訪力任
此事遂<倩V>其描寫又募良工剞劂焉計自繪圖發刻以至工竣又閱兩年矣此書之成其難也如是今四方好事之
家旣莫不争致一編以備收藏之列固不必復慮其湮沒矣但不知此書流播於世果能有益於斯世與否海內讀
書之士見之而許可者能有幾人其屏棄不觀而指為荒誕無稽之說未可知也或流覽一過以資矜奇炫博之助
亦未可知也然而余於此書則可以從此畢矣同治十二年三月十五日金匱華蘅芳序於江南製造局之繙譯館
中</p>