<pb 一a><rh>各國交涉公法論　初集　<sm>續序　卯集\\法學部</sm></rh>
<ti>續序</ti>
<p>一　此書初集在一千八百五十四年第一次刋印其二集在千八百五十七年刋印三年之間增益各國交涉之事
茲將三集續序附於原序之後又自一千八百五十七年至一千八百七十年所有最要之事復行增入</p>
<p>觀此數年間所有各國交涉之事足知余所論公法之根原爲不謬可作此書之證</p>
<p>現在歐洲有戰事即法布二國雖強每以非理侵凌弱國然書中所論之公理固在也計此十三年中除戰爭外其他交
涉事皆實見公法之益</p>
<p>從前有譏公法之人云用此公法並無義理又謂其法之根原本不在乎義理也又有謂各國交涉之事必問天然之理
不問當時以何事爲可行或云公法每有不守之國論力而不論理或云何國兵強則爲天佑各國無必守之公法種種
悖謬之語皆不足較也各國無論戰與和其交涉之事必有一定之公法以斷其是非凡著公法書之人爲各國所敬服
其言皆衷乎義理乃有背乎理者自知是非難昧故作違心之論以疵議其書雖其不守理法而理法自在也然背理之
國不但自問羞愧抑且隱伏禍機所以各國俱守此歷久不變之公理不明此理者亦罕見二百年間有法師云如行事
有害於人日後必不能自安無論人與國其理相同又如一國內難免有犯罪之人不能因此謂國法無用各國內難免
有無道之國不能因此謂公法無用也有云犯天然律法並犯交涉公法之國猶之自壞其城垣而望將來之鞏固斯豈
能乎</p>
<p>一　此書第四卷第一章論干預別國之事有平權之理此為自保起見凡兩國辦理交涉事如有碍於別國者別國可
以出而阻之數年前人多譏其議不知無故阻撓固屬不可果能名正言順則可預杜後患近今歐洲各大國商議公事
無人駁此理皆以爲應有之公理也即如一千八百三十一年比利時立爲自主之國又一千八百五十五年挪爾威國
之斯托克火曼地方所立和約俱按此理而行惟一千八百六十五年奧地利國與布路斯國侵奪丹國之地一千八百
六十六年布路斯國又奪其毗連小國之地均於此理不合蓋自古至今各國皆然國強則貪得無厭不以欺侮弱國爲
嫌又如波蘭國爲他國所分據事亦類此</p>
<pb 一b><rh>各國交涉公法論　初集　<sm>續序　卯集\\法學部</sm></rh>
<p>力強雖可奪理但後來必受其報蓋各國皆憑此公義方得享國久長恃強奪理之事爲英國所不韙即如一千八百六
十四年布國之大臣別司馬克致國書於英問伐丹國之事英以爲如何英國大臣拉蘇答書云英國本不願聞此事然
承別司馬克來書下問不能不詳言之前已屢議奧波合攻丹國以利其土地非公義之舉日耳曼與丹國搆兵查其起
衅之根由本不至以兵相向日耳曼之興兵已屬不可況欲滅其國以得地乎此英之所以嗟嘆不置也憶昔一千八百
五十二年公立之和約原欲保護丹國而此則與和約相反等語</p>
<p>如有一國坐視他國無故侵凌弱國而不爲之保護者則於已之聲望有虧如人第知有已而不拯人之危難保將來本
國無此危阨何可置人於度外也英國大臣有言一家所行之事不能欺其隣佑保護一人如保護衆人謀害一人如謀
害衆人國事家事皆同即如法國與布國於一千八百七十年交戰釁由法國其所以搆兵之故因人云西班牙欲擇日
耳曼人爲國王法國乃據此興兵無論其言不實果有此事與歐洲各國無相干涉亦無損於法國何必因此搆兵也一
千八百六十五年布奧攻丹國英請法同往救護如法國允行則法布之戰可免一千八百六十六年布國侵伐毗連各
小國時法國如往救護法布之戰亦可免</p>
<p>一　以上論法布之事可見當時已隱伏禍機如各國交涉俱如此亦多危而不安</p>
<p>各西國所有工藝格致等事當認眞辦理者無論國之大小彼此不得禁阻雖小國亦可與大國抗衡蓋各有製造等事
故也</p>
<p>歐洲各國無不欲得地廣而能常享此自文教未興時已有此意凡國以開疆拓土爲務必設法與他國爭戰故現在各
國多養兵丁民不能安又常有爭執疆界之案外欲訂正界限實爲佔地起見不問其民心願否但以力強之令屬於本
國如此待民與待禽獸何異從此一誤再誤何所底止要知其立國不正究不免有傾覆之患</p>
<p>如此待民非始自日耳曼搆兵時當歐洲數國合力與法蘭西爭戰至一千八百十四五年議各時即已開爭奪之端英
國各大臣與法師議云若將地獻與他國管理不問民之願否乃大不合理可知從前行事之非如今仍蹈其覆轍</p>
<p>一　日耳曼國虐待其民雖民有分當爲之事亦禁而不許意大里亞國則不然其立法必先察民情之愛憎如教主所
<pb 二a><rh>各國交涉公法論　初集　<sm>續序　卯集\\法學部</sm></rh>
屬之地百姓自願屬於意國如此則得民心而享國久</p>
<p>一　國家欲得民心最難如白雷婆息的之法事必謀於衆人稽衆論可否之數核其多寡以爲定此法雖善然亦有弊
如意國用此法得數城之地亦因此而失呢司薩伐二邦爲法蘭西所得法國雖得此兩地亦屬無益各國皆議此事以
為不可經英國勸止而法國不從此與一千八百六十三年英國之事相反按吉利士國相近處有列島名伊島呢牙島
爲英國從前所得之屬地管理年久因民人願與吉利士國相連屬英國與各國商議俯順民心將各島讓於吉國管理
凡一國之人分黨爭鬬<?>則強者每不容弱者之剖白必從中有國為兩造評論其理即如英國有此事荷蘭國出而調處
美國有此事法國出而調處意國有此事薩定雅王出而調處如從中調處之國斷定孰是孰非則必有一國不直者與
之尋釁即如近來南北亞墨利加交戰南邦能用白雷婆息的之法以俯順民情雖經接仗南邦肯與北邦分而北邦不
肯體南邦人之意所以交戰數年致南邦不得已而服焉</p>
<p>一　土耳其國得入各西國之公會前數年始定其例有審出一要案因照巴黎和約各國准土耳其入公會土國雖守
公法稱之爲自主之國與各西國交涉待之與他國無異但在其國內不能用國法待各西國之人蓋土國人向奉回教
則他教人不能以回教相待故土耳其與他國交涉之公法難與各西國同論向無奉耶穌等教之國與回教等國相爲
交好者不知此後能改變否其和約內云土耳其國王諭令國內所有奉耶穌之人以後務當相待極優無論何教之人
凡受各國之益土國均一律相待此由王自行作主他國不能過問亦不能議土國王所行之國政也第未知將來能照
此辦理否葢耶穌教與回教之人其性相反不能聯爲一國而以同法治之也故土國各審問堂不能審問奉耶穌教人
只能審問其本教人而已</p>
<p>一　與聞他國之例於一千八百五十六年見之英法與俄交戰時加兵於吉利士國因吉利士不守局外之例於是寄
居吉國之英法人均不得安當兵至吉利士時該國兵力不足不能設法防禦</p>
<p>一　意大里亞國之羅馬城向為天主教之教王所居前有各國保護即以教王爲此邦之王近則不然已無一國相助
矣此在第二集內詳論之</p>
<pb 二b><rh>各國交涉公法論　初集　<sm>續序　卯集\\法學部</sm></rh>
<p>一　又有兩國交戰所與各國交涉之事其局外之國應如何相待如南北亞墨利加交戰時英為局外之國不偏助一
邦所以英國與他國交戰必令各國守此規例</p>
<p>南北亞墨利加交戰時有數種交涉事件內有三件爲要　一南亞墨利加分主之各邦皆欲各自爲國各國雖聽其自
立惟不派使臣駐其國然他國亦有分立成一國者如亞墨利加亦應待之爲國即派使臣前往亦無不合所以英國等
之公使至南亞墨利加亦照待他國之法以待之也即如古巴與西班牙欲分立一千八百六十九年美國王諭國之公
會云從前西班牙之屬地相分我國甚以爲然此事與之相同蓋其意欲分立古巴人尚未另設國政則不能視爲交戰
之國我國自當依理服之如各邦中有屬地因該管之國待之太刻自欲相分則可原情許其自立爲國或俟彼此交戰
然後本國再如何待之　二凡一國所派使臣附局外國之船渡海其敵國人不可到船相阻此例從前尚未能定今各
國已定其例准局外之國拏其到船之敵國人　三南北亞墨利加交戰之時封禁各口不准各國之船來往此例英國
已謹守雖交戰多年於英之商務大有窒礙甚至英國棉花缺乏無從紡織而英國終不犯封口之規例</p>
<p>一　南亞墨利加交戰時又定一例如各國之民有爲不合例之事必向其國查辦所以交戰時局外之國必禁其民母
得爲交戰之國製造船隻兵器運載出口以濟之倘已出示諭禁民仍私行製造出口運至他國雖其國尚不知情仍須
查辦罰賠凡民間所爲不合之事國必賠償與否或罪歸其國或罪歸於民此爲自主之國交涉事中最要之一欵書中
論之甚詳茲將緊要數事載之</p>
<p>凡國內民之主意在他國視之亦必有其國王之主意在內則與彼交涉之國可聯合他國<繩R>以公法不問其民肯從其
國王之命否也</p>
<p>如有國雖不准民爲有害於他國之事但未經諭禁而他國適受其害則其咎仍歸於本國</p>
<p>凡國應能禁其民母害他國若云不能管理則在情理之外</p>
<p>向來各國相交涉有中立之國言<?>其相爭之國有欵目數條除借給銀兩外有三肄爲要</p>
<p>一中立之國撥發軍器火藥及軍需有關之物</p>
<pb 三a><rh>各國交涉公法論　初集　<sm>續序　卯集\\法學部</sm></rh>
<p>二中立之國內有交戰之國人前來僱募兵勇水手而不禁阻</p>
<p>三中立之國將兵船賣於交戰之國</p>
<p>以上三事固爲理所當禁然必問各國向來慣行之規例依理所當禁而論其禁賣兵器與禁僱兵丁同因售鎗礮即無
異發兵也如果魯西亞士云凡有人將軍中需用之物濟敵者即爲助敵我則視爲敵國前亞墨利加各邦叛英自立之
時與英國交戰法國准軍火出口運往美國濟其用因此英法兩國乃藉別故而交戰現在法國及各國之例不許百姓
自造兵器非得兵部准造則不能造又禁何種貨物出口或禁貨物出口有限期或禁貨物出口前往某處
依各國憒<?>行之規例論之兵丁受僱與出售軍火二事頗有分別如美國不准中立之國兵丁受僱以為敵用而准出售
軍火運至交戰之一國如被其敵國拏獲則惟承辦貨物之人受虧而已美國法師斯吐利書中亦云此不過爲貿易之
事無律法能禁美國民人將兵船兵器等物運至他國出售如運至交戰之一國而爲其敵國拏獲則惟出賣之人受虧
此係自作自受無從申訴也若英國之律法則不然有禁止百姓發賣兵器糧食之權設遇搆兵或禁或否國家觀其事
而定之英國管理稅務之章程載及此事又有律法可禁運出英國之貨物英國與俄交戰時曾示禁本國民人不得將
各種兵器運至國外售賣其南北亞墨利加交戰及西班牙與質利交戰又法國與布國交戰之時均未有此禁令尋常
各國交戰英國必曉示其民言明本國爲局外之國民人不准幫助交戰之各國如有違犯封口之例或售賣所禁之物
商人因此受虧本國斷不能庇護保全法國瑞典西班牙布路斯等國亦出有此種告示</p>
<p>英與俄交戰時布國不禁其商民出賣軍火將兵器等物售賣於俄國者不少較之別國尤不循理查布國與美國立約
言明無論兩國有一國與他國交戰其一國將軍火等物賣於他國不能作爲私貨任意刼擄令商民受虧如暫將其貨
扣存或將其貨收用則必照給價値與貨主</p>
<p>將兵船兵器賣於本國之敵國有兩義相反者果魯西亞士書中云從前與近今多爭論此事甚切有人欲照交戰時嚴
肅之例有人欲照貿易中寬恕之例此爲人所共知依美國之法師講論交涉公法凡造作兵器等物之業無人能禁美
國民人可以製造兵船兵器領船出海懸挂美國之旗號領美國之船照船上所用之人只准足敷行船惟不可抗阻別
<pb 三b><rh>各國交涉公法論　初集　<sm>續序　卯集\\法學部</sm></rh>
國巡船前來查問或來捕拏如帶其船停於所封口內或將其船爲他國之用遇此等事船主必自行料理在本國只能
查其船主之意欲何往不能深究其船上所帶器械爲何用也但凡此等事難免別國有疑本國之意其合例與否有時
難於分辨然其理亦不難明如其意欲造船送至他國之敵國售賣不慮被他國所擄又不慮敵國不欲買則交戰之一
國可設法阻止其船不得前來售賣如造成船隻出口往害爭戰之一國爲本國之友國則本國必先禁止其船不准出
口</p>
<p>一　一千八百十九年七月初三日英國所定之律法并一千八百十八年四月三十美國所定之律法或謂各國交涉
公法書中載局外之國分所當然者有太過不及之兩說以第一說爲是則英國家有權能令其民人不犯中立國所當
然之本分以第二說爲是則疑英國家無此權柄</p>
<p>凡議論此種事必當知各國交涉公法須參活變不能以何年所定之法至後不能改變又不能將從前之事以定現在
之事蓋從前各國之交涉有與現在不同者即如英國女主以利賽勃並後有數主當國時英人可得國家准其操練兵
丁用英國旗幟前往他國協助交戰不聞其敵國因此與英讎也惟近今百年內此種事爲中立之國所不爲</p>
<p>花旗國已將從前之章程改爲更寬其民人可將兵船兵器等件除與美國交兵之國俱可從本國售賣若英國則將從
前章程改爲更嚴凡民與他國來往必聽命於國家或准或禁不能聽從民之主意也</p>
<p>現在凡有文教之國教不向他國僱募兵丁此爲三十年內各國交涉公法中更改妥善之事可爲各國佩服之公法</p>
<p>一千八百七十二年以前有英國與美國爭阿拉擺馬船之案此船係英國民人所造出海時爲南亞墨利加奪之以爲
兵船至今尚未爭定後於一千八百七十三年始議定妥</p>
<p>此案如查美國與英國所有之律法與國書令兩國之大審問堂會同審訊則辦理妥協無不合理之處</p>
<p>南北亞墨利加交戰時各國皆依交涉公法以免製肘之處即如一千八百六十三年美國主云本國與別國均甚和睦
英國已禁其各口不准以船濟南邦之用法國王亦言局外之國在封口及交戰時有數案辦理甚爲公允不失和好一
千八百六十二年林庚亦云美國與英國訂立和約查禁販賣黑人爲奴之事已經舉辦而英國遵守約章不欺美國此
<pb 四a><rh>各國交涉公法論　初集　<sm>續序　卯集\\法學部</sm></rh>
爲幸事等語</p>
<p>一　近來黑海議定爲公共之處其海面與各口無論何國商船俱可來往但不准各國之兵船在此交戰或陰遏各國
之通商俄國與土國可備燈船在打那擺河口停泊</p>
<p>一　英美兩屬地交界之拉倫斯河議爲各國所公用一千八百五十四年六月初五英國與美國訂約其約內云美國
人可在拉倫斯河及剛乃大運河行船從各大河通行大西洋各船來往照英國所收之船鈔不分美國與英國都一律
征收若後英國欲改此例必預爲言明和約內又云以上行船之事以十年爲期期滿如兩國不欲再守前約必先一年
商定然後可以廢此約</p>
<p>同時美國亦准英國船隻在米旣根河往來如英國禁美國人在拉倫斯河行船則美國亦不准英國人在米旣根河行
船美國亦可依和約之第三欵不准英國屬地所產之物不納稅餉於美立約之後十年乃一千八百六十五年正月十
八日美國公會欲換此和約又一千八百六十八年十月初九日英與美議定英國人能入籍美國美國人亦能入籍英
國</p>
<p>一　近來法國京都巴黎公訂和約許各國在丹扭伯河行船又維也納亦有和約令歐羅巴各國凡所行過數國之河
皆爲各國所公用</p>
<p>近來各國用相保之法如土耳其國是也<sm>說見\\前</sm>又英法兩國與俄羅斯交戰時瑞典國爲英法兩國所保丹國亦爲歐羅
巴各國保其嗣位又比利時國原爲各國所保今法布交戰英與法布兩國皆立約不准犯比利時國</p>
<p>一　一千八百五十七年有議定一事與美國交涉公法大有相關乃丹國在稍恒得海道征收往來之稅餉</p>
<p>販買黑人爲奴一事南北亞墨利加交戰殆因此而起舍此無他法可禁不得已而交兵轉可謂之極大善舉蓋此事與
各國交涉公法大相反一千八百六十四年美國主云美國之國政只能在國內管理此種暴虐之人雖公會不能於國
外管理此種人應設立律法嚴禁外國人之販賣黑人者住居本國之內一千八百六十三年美國主亦云英國與美國
訂立和約附欵爲禁阿非利加擄畧黑人爲奴之事前經議定須照和約而辦務使美國各海口一體嚴禁</p>
<pb 四b><rh>各國交涉公法論　初集　<sm>續序　卯集\\法學部</sm></rh>
<p>一　一千八百四十一年英國與中國搆兵啓衅之由英國上下兩公會議論甚詳上公會以搆兵爲是下公會則不以
爲然所論與萬國交涉之要事爲核定商船屬於何國管理之法又分辨交戰及以人爲質之事</p>
<p>一　所有近印度之烏特國已連屬於英此在論得新地并干預別國之事各章內論之最詳又在第二集訂立和約之
一章內論之</p>
<p>一　一千八百五十五年英與日本在長崎訂立和約此與各國交涉公法大有相關因向來英國與日本等相近之國
無多交涉此約東洋特開海口數處許英國船進口而英國派設官員在此各口管理其英國之人又凡兵船如有要事
可以任至日本各口如無要事則必停在所定之通商各海口內</p>
<p ii>英國近與俄國交戰亦與交涉公法大有相關交戰時英國屢次查獲中立國船運往俄國之器械軍裝依交戰兩
國之例本可拏獲充公英國則否戰事畢後約定凡有交戰再不必將查獲中立國船所運敵人之物沒入國用惟和約
內未載此條另附一紙專論此事此附紙歐洲各國大半應允獨美國不允數月後美國乃云若准百姓行船可助交戰
之國各國如肯立約准各國商船任行海中無所禁阻則可應允此約</p>
<p>英國應允此事之是非不能論定惟有人云兩國相爭在乎出奇致勝不能以禁止通商困之所以英國應允如有幫助
敵國之商船果無不合理之處則不加害但查國史所載交戰之事則知此說不足據蓋敵人以中立國之船運載糧食
尚且不可因糧食與兵器均爲行軍不可少之物無論其船裝運兵器與糧食其理相同又凡交戰之際能禁阻敵人往
來通商或封禁口岸或圍困城池欲斷其接濟則戰事可已又民因絕糧而受阨則必究其交戰之故爲合理與否如國
王驕奢貪黷致民不服其主則戰必不能久也又如准中立之國以兵船助戰運糧置備軍械等事則交戰之國可將各
國商船多作爲兵船其勢力更大矣</p>
<p>此事如准行則兩國交戰兩國之民仍可照常和好無此理也近來美國欲設公法令交戰時通商之事不可停止倘各
國如肯應允則美國不許其民船搶擄敵國船隻凡交戰之事非無因而起爲曾受敵人之害令以後再不敢以害相加
故凡有戰事爲國之全局所關非專在一面也如受害之國與加害之國民仍照常通商是民不服其主依此公法之理
<pb 五><rh>各國交涉公法論　初集　<sm>續序　卯集\\法學部</sm></rh>
民之主意統括於國家主意之中凡與敵國交涉事件必由國家核辦民不可自行舉動天下得以承平未始非有此公
法也如交戰而不禁通商則必年久不得罷兵民遭塗炭死亡相繼戰事正無已時也</p>
<p>余前與巨商相談論其人云英國與美國交戰通商之事不必停止因兩不相關所以交戰亦無甚緊要依其言則交戰
爲無甚緊要之事各國稍有不合立即搆兵可以連年爭戰不已此言大不近理查國史載從前交戰事因不能通商則
兩國不得已必罷兵若果照常通商則兵事永無安日必致國滅人亡而後已即如國史中所載有兩國交戰其兵船皆
有荷蘭國人爲水師相持日久彼此火藥缺少均可向別船購買如此必致兩國船隻滅盡兵事方已設彼此不將火藥
交易戰事豈不早息乎</p>
<p>一　一千八百五十六年於巴黎地方各國所立和約其末一欵云奉教之各國如有爭論則先請他國為兩造調停如
實不能調停則任兩國交戰但立約至今各國並不遵照此欵辦理法布兩國未搆兵之前有他國爲之勸阻法布不理</p>
<p>一　余著此書多藉前人之書而成除本國法師所著之書外有美國瓦爾特馬甯惠頓斯吐利四人西班牙國阿婆羅
班度日耳曼國費法而摩喇荷蘭國好庚達華而麥惠頓萬國公法新解又法國費利克司意大里亞國曼西呢及英國
度一司拔乃特等人之書均資考證者也</p>
<p>一千八百七十一年英國議政大臣兵船部審問堂大堂律學博士晉封男爵費利摩羅巴德自序</p>