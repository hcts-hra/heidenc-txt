<pb 一><rh>南北花旗戰紀　卷一　<sm>序　寅集</sm></rh>
<ti>原序</ti>
<p>花旗南北交戰之時余在南方身厯戎行者四年於水師戰守之事見聞較廣罷兵之後著爲是書大半從曾經閱厯
之處隨事逐物究明其理而論其利弊且於論斷之外復節錄南北各官之文報以爲證據其文報皆爲緊要機密之
件當時防守水路之情形觀此可瞭如指掌矣</p>
<p>此書非但欲講明花旗南北交戰以來所得之各種新理新法也又欲於其中指出路徑以語後之督理工程管帶兵
船者所當攷究試騐之事</p>
<p>阻住敵船進口之路並於港口藏伏水雷此爲近時防守水路之新法此書中論之最詳雖所言之法未可謂至精然
已試騐有成效者居多苟從此各理而精思之必能更得新奇之法也</p>
<p>此書自一卷至八卷論今之船與礟比昔更精則防守之法不可狃於故見必足與新法船礟相敵者方可用　九卷
至十一卷論阻住行船之路令敵船雖入內地之法</p>
<p>十二卷至十九卷論水雷之造法用法　木卷論作燈火以照海面河口使黑夜能得光明以免敵船偷渡之法惟作
燈之事其法甚多茲僅擇其最要之數種言之而已</p>
<p>此書印行之後天下各國之人共覽之頗能廣格致之見聞雖其流弊固不可勝言然實可藉此以動人察理之精心
儻後世之人能由此而加進焉或可得最精之理盡善之法令普天之下四海各國疆圉鞏固彼此不生覬覦之心萬
邦樂高和平之福是余之所深望也西厯紀歲一千八百六十八年希理哈作於布國都中</p>