<pb 一a><rh>海塘輯要　卷首　<sm>戍集\\工程部</sm></rh>
<ti>海塘輯要卷首</ti>
<ti>英國韋更斯撰　英國　傅蘭雅　口譯\\新陽　趙元益　筆述</ti>
<h 1>總論<sm>凡里法尺法以及權量俱用英\\制因繙譯華文奇零甚繁也</sm></h>
<p>昔西士蘇以傅得有言曰凡種植之事苟有人設法倍增
其田畝所產之物則其人有益於國家必厚待之此言無
人可議其非況於海邊能救出淹沒之地而令國家增廣
幅員乎其人必當破格以待之蓋種植家祇能在原有之
地面增其能產之物而工程家能築海塘而廣產物之地
面由此知種植家設立公會而造農事中有益之新法令
地面多產物料其功雖大尚不如近海之人能合工本而
築海塘令地面多產各物之功更大也國內人數愈多所
產糧食日少乃大患也築塘以扞禦海水而廣地面有關
乎民生國計豈淺詳哉</p>
<p>天下有益於人之大事往往不易爲之而此築海塘之工
程非第爲之甚難且事甚危而費甚鉅也設有不測之禍
則前功盡棄故此種工程不可鹵莽從事自始至終必謹
愼不敬設能依法爲之則其人必獲大利且於國家大有
裨益也　凡管理築海塘工程之人得一書而講明各法
能免其弊而得其效必奉爲圭臬矣故余著此書詳論此
<pb 一b><rh>海塘輯要　卷首　<sm>戍集\\工程部</sm></rh>
事傳於各國令作此工程之人共明此理余本業此多年
造新海塘修舊海塘并查驗測量地面經手地面一切交
易之事所言皆有實據非臆說也</p>
<p>近時所作一切大工程之事能顯工程家識見與學問惟
築海塘一類之工程未能詳細考究因此類尋常之事大
半爲立碼頭造船塢作海口便於泊船之處等事較之築
海塘之工程甚小而其理亦大不同昔時管理築海塘工
程之人未嘗究心格致之學祇恃一已心思而立法爲之
然昔時所築海塘不甚大不過阻遏小潮漲上之界又阻
遏大潮流過地面之界此事本無甚緊要如欲築大海塘
使大地無陷沒之害非依格致之理得其確實之法不能
成也</p>
<p>凡作工程之人本不願恃一已之私見而樂於從曾經閱
厯之人商量各事故欲築海塘而不知其法者得此書而
觀之自有把握也</p>
<p>築海塘一事分爲多門各門又分爲多類若樹木然有根
本必有枝葉也此書所言之事無一門一類可省第一門
類皆述其最簡之理法而無甚新奇可喜之語不過彚集
緊要各事分類纂輯以便閱者任意查檢又可得一事之
全理也</p>
<p>英國沿海一帶海灣與海口甚多其海邊所聚之泥土或
動物植物之質其質內所有之土質大半由相近處土石
之料而成英京倫敦之泥爲海水洗蝕運至厄塞斯與賽
夫客之下隰處成極韌之泥又如林坷將<?>諾亦有遼闊地
面本爲海水所淹沒後爲羅馬人築塘扦水而得其地以
後海岸漸遠屢次作平行之新塘得其餘地甚多</p>
<p>各國海邊皆有砂堆或砂面或下隰或硬泥或軟泥或鹵
面等岸有數處<綿R>延廣大其土質因下雨時從陸地運入
海中與海底之各質磨運又爲潮水運至海邊而沈積於
岸面如其質久積於海邊不動則能抵禦海水而所含之
監日漸洗滌土質能生花草此種地面若風浪過大而潮
漲極高則淹沒殆盡或爲春分秋分時極大潮所沒或爲
大潮所沒或因每日尋常潮漲時所沒皆有之</p>
<p>漂至海岸之聚質可用以築塘其用之多少必依質之性
情須辨韌泥質砂質灰質動物質植物質之或多或少而
定其可用與否又有潮水所至之處或每日淹沒或暫時
淹沒亦與築塘之益處有相關總之質之性情與其面之
高低爲最要之事其餘各事次之如海邊爲韌泥質面上
能生花草便於畜牧暫時爲大潮所淹沒將其本處之韌
泥築一塘其高與寬足當暫時之大潮水則用最粗最簡
<pb 二><rh>海塘輯要　卷首　<sm>戍集\\工程部</sm></rh>
之法爲之可不日而成無甚危險亦不必用格致之工夫
也但商民之富者不第爲此因英國等處地價甚昂海邊
盡爲砂質之處每日爲潮水漲時所淹沒者亦築塘而得
其地所有築塘之質卽用其砂質此種工夫須極謹愼精
於格致之學者方可當此任也築塘之前必詳細斟酌數
種要事卽如塘之重底之寬塘之形狀與其高與其寬并
其面之斜度與面上所鋪之質此各事依築塘村料之性
情并塘周圍土質之性情所對海面之大小深淺與其浪
之高低并所常吹之風又材料相連之法并塘之方向亦
屬緊要以上各事一一詳論於後所有必當謹愼之事與
費用以及各法之利弊何種海岸爲最便而有益所求得
之地用何法能廣其利築塘後所得一切之益處已築之
塘曾試驗而知其預防之事修築舊塘之法或加其堅固
均須通曉也</p>
<p>余作此書之意將所有築海塘有益之事依次詳論其要
分為十卷開列於左</p>
<p>一卷　築塘之法</p>
<p>二卷　擇海口築塘合宜之處</p>
<p>三卷　瀉水之法</p>
<p>四卷　塘內之地備爲各用之法</p>
<p>五卷　築海塘各款之經費</p>
<p>六卷　論塘成後之利益</p>
<p>七卷　論築塘有阻遏之難</p>
<p>八卷　論築塘各事交涉之利弊</p>
<p>九卷　近時造塘各事之條議</p>
<p>十卷　修築舊海塘之法</p>