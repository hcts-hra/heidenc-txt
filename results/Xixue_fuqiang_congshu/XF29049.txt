<pb 一><rh>兵船汽機　卷一　<sm>序　酉集\\汽學部</sm></rh>
<ti>序</ti>
<p>余昔在英國家兵船書院爲敎習若干年專講汽機之理嗣爲國家船厰敎習又講汽機製造各法兩處生徒當欲
求汽機善本以便揣摩而前人著作大都博而不賅往往但論源流及久已廢棄之式備好古者瀏覧怡情廣其識
見而理詳法畧徒使讀者誤用心思虛擲光陰而巳故余特著此書力矯各弊於汽機源流甚畧其廢棄舊式機置
不問而獨講其理法及今所合用之式於近時兵船汽機理法尤爲詳盡惟此書之著意在將管理船汽機之法易
究其大畧便於兵船各官之用使凡專習汽機者熟讀是書於製造各工藝可以得心應手卽非專考汽機之兵船
宮亦易通曉故論理用淺近之辭布算法深奧之式務取𥳑明不辭淺陋面余所尤致意者以𥳑便之體例叙可恃
之理法使學者一目了然藉慰舊日生徒之朢<?>爾然觀第一章所叙近三十年船汽機之增益可知船汽機雖益加
精亦尚未盡善矣至汽機之書坊閒汗牛充棟此書叙述不免有與他書大同小異之處要其叙事體例實逈不同
其有引用他書者皆註明出處示不掠美而書中論汽各章多引用壳德利拉之論至近時汽機理法則以來敬所
論爲正宗故亦引用之書成襄理校對者企勒閣德之力居多他山之助余不敢沒其勞也</p>
<ti>重印增序<ti>
<p>此書初印之本早已售罄兹又將重印余始愿不及此也惟今公事旁午不能全行修改祇將新增理法補輯之如
三合抵力汽機與封挑煤艙以强風力二事爲最要因近來兵船俱用此法至於前印書內有欠妥之處𫎇閱者
指疵感胡可言業已各照來書更整其此次重印校理等事均由兵船部派查驗汽機官襄辦余甚感之</p>
<ti>西厯一千八百八十五年
英國兵船部汽機總管息尼德又序<ti>