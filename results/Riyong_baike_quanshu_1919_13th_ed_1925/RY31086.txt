<ti>第三十一編　製造</ti>
<h 1>工藝製造類</h>
<h 2>造紙法</h>
<p>造紙爲實業中之一大＠。其原料之多。遍地
皆有。相需之殷。無處可少。然其原料之所出。則
在於農家之種植栽培。重要者如楮雁皮三椏。
柳竹桑榆等樹。成紙之手續。則在於工人之製
造精良。應用者如白摺奏本印刷書報等紙。况
今文明進步。用紙愈繁。求教育之普及。必賴書
籍課本之引導。欲民智之開運。必須報章雜誌
之灌輸。若商務上之發廣告傳單。工業上之製
假革皮紙。又如銀行之紙幣。郵政之郵票。國家
之印花稅票。人民之書信簿記等。比比皆是。其
用途之廣。莫能盡舉。利權之大。槪可想見。我國
紙業。製造之發明。雖在西洋之先。而出品之成
績。則在西洋之後。良@製造之工人。有藝<?>而無
學。株守舊法。不思革新。今日西洋各國。多巳改
用機器造紙。在我因資本與技術之關係。雖以
學步。而人工造紙。近以日本爲有名。一切製法。
與我爲相近。似可取其所長。以改良我舊法。則
事半功倍。爰就日本之手漉<?>紙法。述其槪要如
左。可爲國人取鏡之資也。</p>﻿