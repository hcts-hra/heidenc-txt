﻿<pb 一><rh>日用百科全書　編輯大意</rh>
<ti>日用百科全書</ti>
<h 1>編輯大意</h>
<p><近R>世學術<進R>步。新理想新事業之發明。日詔吾人以共趨於文明之<途R>。吾人應如何預儲種種學識。以應世會
之文明。惟是學術繁博。將從何處預備。欲博覽羣書。則日苦其短。設有一書。包<羅V>萬有。舉凡有用之學術。無不
賅備其間。小叩則小鳴。大叩則大鳴。則正合乎時勢之要求。而爲文明之利器也。本書蘄副斯旨。因搜集中西
圖籍雜誌報章。取其切於實用者。彙纂成書。共分四十四編。都爲四百萬言。凡屬日用不可少之常識。關於科
學、藝術、職業以及國家、<社R>會、家庭各方面。悉賅備焉。書內<綱R>舉目張。條分<縷R>析。以便觀覽。務使國民省有用之
腦力。而得應用之常識。至所有材料。除<選R>錄成著外。大都由撰譯而成。原始要<終R>。與剽竊成書者。不可同日而
語。茲就本書編纂之旨趣。略<述R>於下。</p>
<h 2>（一）關於科學方面</h>
<p>凡爲文明國民。應具普通之科學知識。本書爲期科學普及起見。因注重於日常之事
物。譬如仰觀天文。則有各種星象圖。可以識列宿之星名。又如欲知天氣。則有各種測候法。可以知未來之氣
候。又如時序則有各種曆法表。可以檢查數百年之陰陽日曆。地理、則有中外地圖及表。可以周知各國之形
勢及地名。此外自然科學、若物理化學博物。精<神R>科學、若哲學倫理心理等。近世科學知識。@不具備。</p>
<h 2>（二）關於藝術方面</h>
<p>普通職業上必要之技能。爲書法、算術、簿記三者。本書於書法則精印正<gap>篆四體。
以供臨摹。算術則分列筆算、珠算、籌算三種。以@自修。簿記則有中式簿記、西式簿記、以及各種帳單以示定
式。應用於書記會計。巳覺<綽R>綽有餘。此外若照相、印刷、刺繡、造花、編物等之屬於美術者。爲家庭所應講究。亦
一併採列。</p>
<pb 二><rh>日用百科全書　編輯大意</rh>
<h 2>（三）關於實業方面</h>
<p>農工商三者。爲實業之中心點。而其應需之知識。本書具載之。如農藝之種<植V>法。工藝
之製造法。商業之經營法。悉採中西之長。此外若蠶桑、畜産、染<織R>等。可爲婦女家庭之副業。亦博採中西良法。
以期促進生產之能力。<p>
<h 2>（四）關於政法方面</h>
<p>官吏與議員。則因參與國政。須具政法知識。而人民在共和政體之下。有參政之權利。
有守法之義務。亦需相當之政法知識。本書政治、法律、外交、軍政、財政、租稅諸編。根據現制。悉合參考之用。此
外若經濟事項。關係於國計民生。尤爲經濟界所當注重。</p>
<h 2>（五）關於社交方面</h>
<p>與社會相往來。則儀文<禮R>節<?>尚焉。本書於酬世文字。如公文、尺牘、契<約R>、柬帖、楹聯。均撰
式以示模範。而便採用。又社會禮<節V>。若婚禮、喪禮、祭禮、交際禮。備列新舊諸式。以資參照。此外若婦女之交際
禮及音樂跳舞等會。並示新流行之儀式。亦應酬場中所不可不知者也。</p>
<h 2>（六）關於家政方面</h>
<p>欲謀家庭之幸福。必自整理家政始。本書採列古訓爲治家法言。而於衣服之裁<縫R>洗
濯及<飲R>食之烹調貯藏。居室之布置建築。則示以最新之法則。又於一般之衛生。及兒童之保育。疾病之醫治。
則示以注意之要點。此外若音樂、運動、<遊R>戲。所以助家庭之娛樂。至術數一類。不過附於遊戲之列。以供哲理
的研究耳。</p>