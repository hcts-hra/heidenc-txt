<pb 一a><rh>述七</rh>
<ti>西學畧述卷七</ti>
<ti>英國艾約瑟譯</ti>
<p>近泰西天文家以人多謂大地塊然不動日月星皆<繞R>地自
西運行於天至薄蝕彗星妄意其示人以災祥故竭力發明
地球恒向東旋運每自轉一周以成晝夜繞日一周以成年
而地行軌道適當日月之間則月蝕月行軌道適當日地之
間則日蝕也彗星計有二頻一繞日如行星可測其逾若千
年而復見一離日行去則莫知其能復迴與否是皆無關人
事之吉凶泰西當中國前明之世始創有千里鏡各國天文
家知識驟增如繞諸行星之月有多寡皆能了然見於目前
近日窺天之器愈精能窺日與恆星諸色象又見其中別有
<pb 一b><rh>述七</rh>
黑綫數十道高下不一橫列其間此每一黑綫卽其中之一
氣質顯示於人也天文家考證日精如此</p>
<p>質學論物之質性爲格致中最要之學如論力有攝引力黏
合力及異性合一之力諸類又有助力諸器如天平與舉重
杆皆是也又論定質遇熱幻爲流質氣質之故及物動厯時
久暫幷物顫而分五音之理又論物有冷有熱有光有電之
故此學所需奇器如助力諸器以及寒暑風雨之表吸水運
風之具皆不一而足</p>
<p>近西國格致學要皆精益求精如考地殻面之土石損益成
毁大勝往昔緣今地學家考知火山出火之形狀而究其流
液諸質當上古所成爲何類之石層又卽雨雪冰雹之剝蝕
<pb 二a><rh>述七</rh>
究其順河淤下諸質當上古所成爲何類之石層擴類以求
則上下千萬年間地面所有之諸石層皆不難明其所自成
也復卽沿海諸灘察其上下有漸高漸低之別實緣地震所
致可悟此小大島洲其初高出海面與前諸洲島復淪於海
亦必如是又如諸石層中間現有鳥獸虫魚草木等跡昔人
多相與驚怪以爲自然生成今經格致家考知是皆當石初
孕時雜於其中之物石成而跡不泯原非奇異世人亦可自
釋其疑矣</p>
<p>昔西人論動物分飛走蟲魚四類理殊未愜今人亦分四類
則皆卽其質體而言如狗蝦蝸牛海燕是已凡驗此四類皆
以腦氣爲準緣動物之聞見生育飲食呼吸均本於腦氣筋
<pb 二b><rh>述七</rh>
也四類一爲有脊骨者如狗之類而人獸禽魚統括於中是
皆質體多雙左右分列其腦氣筋率皆細而繁一爲可節分
者如蝦之類而蜂蠅蝎虱統括於中是皆肢分多節前後聯
屬其腦氣筋率作諸小圑始作兩行後則合如一綫而不及
第一類之細繁一爲柔體者分有殻無殼兩種如蝸牛與螞
蟥之類其腦氣筋率皆作數小圑或數小綫一爲有生命無
知識者如海燕之類是更無腦氣筋而質體率若輪輻天下
動物葢無出此四類外者</p>
<p>金石泥沙等類均宜依化學家法分試其或爲一原質所成
或爲幾原質合成外此兼宜悉爲何性何狀昔格致家爲之
分類立有多名如土類鹽類燃類等辨今則共分七質一氣
<pb 三a><rh>述七</rh>
質惟輕硝二氣居多一水質一炭幷含有炭之質一硫磺質
一反酸與土或與某類强水合成之鹽質一土石質一金質
大地萬物其體皆不出於此七質所合成而金石家卽物體
以察其質皆分有無定之狀爲羅網爲輪輻爲列星爲積紙
幷別有如筋如綫如球如內腎如乳頭之别至於諸種光色
亦各有異如金之光色不同於玻璃珠之光色不同於<絲R>及
金鋼石也</p>
<p>凡物之質體內莫不有電隱現不同近中朝乾隆年間美人
弗籣革林始創此學電氣之生率多分類有二物相磨而生
之電有二性異金類合化而生之電有加熱於紅銅與倭鉛
等金而生之電有磁石自生分有南北之電至於動物體中
<pb 三b><rh>述七</rh>
有內含電氣者觸物卽發如雷魚雷鱓之類尤爲顯著近格
致家言光熱電三者皆緣最精之氣搖顫而生然尙未得確
據惟考明諸電爆取星星之火均同無異而雷魚之電能將
一水分爲輕養二氣之功用</p>
<p>化學之要首以詳究諸物內原質幷原質之各分數多寡以
及物與諸原質之性何若幷諸原質相合相離之性又何若
也是以地殻面上無論爲動爲植爲石爲土皆爲設法依式
測驗如水須識其中之熱減至何度而成冰加至何度而成
氣當中朝乾隆年間英人加芬底矢始知有輕氣迨伯理斯
理嗣復查獲養硝炭强三氣而養氣實緣伯公多加熱於丹
砂見其氣起有異因收於器內詳細査驗以吿於人後有法
<pb 四a><rh>述七</rh>
人名曰拉非洩復查獲養硝炭强三氣相合成風與金鋼石
與炭同質</p>
<p>凡風雨霜露雹雪虹電皆爲天氣幻成之形天氣寒暑而漲
<縮R>疎密及壓力增減均一與其中之硝養諸氣無異計週此
地球之天氣其厚有百二十里或百五十里不等天氣動卽
成風風亦有溜若<值V>寒暑有定之處而是風是溜亦自有定
王水氣結而爲雲雲逐風飛爲熱所致日光經厯空氣遵曲
線道下至地面緣天氣上下諸層有疎有密日光<透R>過處處
皆有微差至若日初出與欲沒時其體大而光歛者乃日體
工下界邊處之光差不同所遵曲線愈甚不能平入於人目
也迨午則其體反小而光明者乃緣其直入人目空氣較薄
<pb 四b><rh>述七</rh>
间作曲綫少也每屆日暮野花爭𧰚黃紅紫<綠R>諸色爭鮮是
百日中白光所含有之諸色緣值光差而現者也</p>
<p>自奈端查獲迴光及光差諸理爰立光學嗣而藉其光學之
功復更製一至精之千里鏡考千里鏡當中國前明萬厯初
年英人與和蘭人已有用之者迨萬厯三十七年意大利人
加利畧創製一具以鉛爲筒筒之本末兩端各置一鏡本端
爲映大鏡末端爲取像鏡使之遙遙相照於是年測得木星
環有四月及土星上有一光帶昔人以光爲無質之物近有
英人雍姓言光質爲氣流有層波如水其行極速無能與之
比擬者諸格致家皆以其言爲信然又有丹國人羅美耳查
得光每分時行三千萬里是日光下射八分時卽至此地球
<pb 五a><rh>述七</rh>
面上</p>
<p>當中国秦時希臘人亞奇默德創立重學其法以一杆置當
其中倚點處嗣取輕重相等者二物分懸杆之兩端而離中
倚點處遠近如一則杆平且靜無稍欹動矣時西西利國濱
海建都與鄰國搆兵鄰兵駕巨舟進逼城下國人洶懼王命
亞氏禦之亞氏乃依重學法製大鐵鉤一具鉤取敵船覆之
由是亞公重學之名大著迨前明時意人加利畧考得物當
由高墜下厯幾分時至幾多里數是緣地之吸力所得速率
至考獲兩物相撞之理者爲英人瓦利斯考獲時辰鐘擺左
右動搖之擺線理者爲和蘭人海根斯考獲抛物幷水與液
質流動以及物相攝引力之理者爲英人奈端</p>
<pb 五b><rh>述七</rh>
<p>亞奇默德復考流質重學著有一書言如盛水器中其從各
方向來壓於各點之力相等時水必靜而不動迨中國前明
崇禎末年意人多利<遮R>里乃濳究水何以能沿吸水管而上
行因得緣吸水管中風氣先經人以法取去其間水面旣無
壓力阻礙而管之四外井水皆有風氣下壓管中之水自必
有上行不止之勢外此風雨表亦是多公之所創製嗣而英
人奈端考究諸他質物游行於流質內有何隔阻之理法人
巴斯加勒創製壓櫃以一斤之力能舉四百斤之物其法亦
由流質壓力各點相等而悟出者</p>
<p>意大利弗羅連城當中國前明崇禎年間格致會中人查有
氣質緣熱加漲之說創製寒暑表至中朝順治世英人拜勒
<pb 六a><rh>述七</rh>
與法人馬畧德同測獲寒暑無<變V>之時其風氣疎密與壓力
有恒比例迨康熙末年泰西人造有水氣引人及諸用水氣
之他器而物動於風氣中皆有何阻礙其確數則爲奈端所
查獲嗣又有人査獲火藥經燃其內諸氣質之體漲較大於
原體三百倍當乾隆三十四年英人瓦得始創製以水氣運
機之器嘉道之間復有人查獲水氣漲力共幾何數今則鐵
路週通輪船徧海耕織之繁多藉機器以倍其利可知氣質
重學爲益非細</p>
<p>泰西身體學分二大類一日阿那多米譯言剖截乃割裂死
物肢體詳察其筋肉皮骨臓腑經<絡R>并腦氣筋等質之形狀
一日非西由羅機譯言生物之學乃論呼吸出入氣血週流
<pb 六b><rh>述七</rh>
并飲食輔養之所宜阿那多米又自分三小類一分究週身
肢體一合究週身汁液筋骨一身有疾病體汁筋骨或異於
常皆爲詳細解明</p>
<p>較動物體學者葢關人身諸體有難解之處比較諸物體以
徵明其理近代有法國人舉非者研精此學嘗卽動物質體
分四類又嘗考古石中動物<遺R>跡與今動物體質之同異又
考知天之造物要皆有序如蝸牛螞蟥等類其生最先次生
爬蟲鱗介如龜蛇魚鱷等類又次生飛禽走獸末乃生人</p>
<p>瑞士國人哈勒耳生中朝康熙年間以重化二學明人身中
之理創立身理學以發前人所未發如言物生則有死則無
者其理有二一知覺一舒縮知覺爲腦氣筋之所司舒縮乃
<pb 七a><rh>述七</rh>
肌肉之所職腦氣筋之無舒縮猶肌肉之無知識也且生物
一體內外其舒縮久暫各有不同如人心左下房其間肉壁
舒縮厯時最久次則膈膜與腸至助人行立坐臥之肌皆上
統於腦氣筋而退聽其命是以舒縮皆暫而不能久且血無
論行於筋絡與心其運力不上統於腦氣筋而常散居於舒
縮筋內故凡生物雖已沈睡其心與膈膜舒縮仍自如常哈
公之論如此今日身理一學考求益精而要皆此論爲之發
端</p>
<p>當中國前明中和蘭人羅貝勒有草木原委類分一書至前
明鼎革時英人格路復創以顯微鏡窺分植物枝幹內之經
絡質體以及花之爲雄爲雌迨中朝康熙年間英人賴氏乃
<pb 七b><rh>述七</rh>
卽草木實中之仁雙仁單以及永不著花三類共成植物綱
目一書若瑞典人鄰奈專心動植金石等學惟準草木花中
鬚數多寡以之分類嗣有法人如秀遵上賴公著本植物原
性綱目一書今世盛行多与鄰公之言相反後又有德人哥
底素善於詩嘗著書言花之有鬚有瓣皆爲其葉之所化始
而人莫之信久乃服其精確</p>
<p>泰西醫學創自伊及多取吐攻下之劑且以頭目牙腹并不
外現之症分五科希臘醫學亦師法伊及時其國人哀斯古
拉伯以善醫名迨死後相與出資建祠其子若孫世世爲醫
然平心而論希臘醫士實應推希波拉底爲巨擘希公生醫
中國春秋末所著之書計七十有二冊今則佚失者多其醫
<pb 八a><rh>述七</rh>
學箴言一書古今註釋者共一百三十七家其法鍼炙兼施
不惜流血至中國西漢時亞利散大地方之醫士始創行剖
截死人肢體以便詳察而中國唐宋間則回敎人醫學之精
聞於天下今醫家新學盛行葢緣中國前明末時英人哈斐
測得人身血脈頃刻間皆已周行全體之確據故也</p>
<p>幾何原本學爲希臘他利斯與布大哥拉二人所講乃古今
所共推者相傳布公初求得句股三角形其體三邊分長三
尺四尺五尺假向三邊以上各立一方則二小方必與一大
方相等惟時自謂如有神助遂殺百牛而獻祭焉嗣求此學
者日眾法愈精至耶稣未生之前三百年有希臘人名曰歐
吉利得著有幾何原本一書分十五卷後亡其末二卷今是
<pb 八b><rh>述七</rh>
書之十四十五二卷乃後人所補也此書首卷爲凡例爲共
論爲界說爲三角形二卷爲方三卷爲圓四卷爲圓與各邊
形內外相切五卷爲比例以下諸卷各有指歸欲悉其詳原
書俱在是爲泰西學徒必讀之書無論天文動植製造武備
諸學皆須此書以爲之助</p>
<p>近泰西筆算多以號字誌數其法自左而右一一橫書十則
於一字號末加一○百則於一字號末加二<sm>○\\○</sm>盈千纍萬以
次遞如如號字<sm>六\\七</sm>卽六十七<sm>二\\○</sm>卽二十<sm>三\\○\\七</sm>卽三百零七也此
與中國珠算同理昔德人雷本尼曾言中國之八卦卽中國
上古之算數號字泰西自創有代數算學大盛嗣而微分與
積分繼出尤極精妙然入算塾習算之諸生徒亦皆必兼習
<pb 九a><rh>述七</rh>
經商所需之算術</p>
<p>英人棣麼甘著有代數一學近英之偉烈亞力譯以華文兼
序卷首考當中國六朝時希臘人丢番都以此學名世而印
度人亦多精於此學今泰西各國所行之號數字右行橫書
十百千萬號皆同一是亦創自印度人也至泰西代數一學
乃天方國人穆罕徧謨撒得自印度傳佈歐洲西人習便流
行至今迨中國前明嘉靖末法人肥乙大始創定以字代數
嗣而代數一學日益精微凡欲習此學者須先明加減乘除
方可指示欲習微分或積分等學者又須先明此學以次進
求此學初入中國名曰借根方後偉烈氏譯華文時與華士
李善蘭酌商因更名之曰代數學</p>
<pb 九b><rh>述七</rh>
<p>猶太博學士曰拉比素有聲昔猶太國暦卽拉比考定乃本
舊約書而上溯創造天地之年紀爲𠪠首羅馬都城建於中
國周平王十九年而羅馬國人卽以是年爲𠪠首希臘國俗
每四年羣集賽跑一次因紀爲𠪠則始於中國周幽王六年
至若敬信耶穌之國自中國漢晉以至於今率以耶穌降生
之年爲𠪠首夫𠪠學之設原備取便於農民而有識之士則
言各國紀𠪠無不農商兩便緣登列賬簿非年月日無以別
其先後𠪠學之難惟在日月行有遲速之不齊而泰西各國
之𠪠一本節氣而不本於月之朔<望V>如夏至必居六月之二
十一日冬至必居十二月之二十一日計四年僅閏一日中
國則五年有閏月二似於官祿民租皆未甚便也</p>
<pb 十a><rh>述七</rh>
<p>泰西稽古一學乃卽昔人遺跡以考其時之風俗體制如中
國以鑒別鐘鼎石鼓等類爲博古是也前時稽古之士惟考
希臘羅馬近則殫力竭思以廣稽各國洪荒之世如猶太西
南有古時以色列民出伊及所經之紅海近有法人掘獲舊
約書中所載昔法老苦役以色列民所築蘭塞一邑之舊基
其間斷石殘磚猶刻有法老名字依稀可辨自中朝道光年
間舊羅馬地立有稽古公會各國多倣行之者其會每嵗定
期羣集某所或數十人或數百人不等至時中推數人將某
處往古遺跡皆爲文句讀俾人聽繼乃結伴分覓樂而忘疲
是學之益有二一則使已之識見日增一則使古跡流傳不
至泯滅</p>
<pb 十b><rh>述七</rh>
<p>風俗學乃泰西格致家所創凡荒島窮邊無文字書契莫識
其始者皆可卽其風俗而定其源流此學起於好游之人深
入荒島俗尙旣異言語難通無緣諮訪遂藉筆札逐日記載
凡婚食喪祭諱算起居皆詳著之以測定其今昔盛衰異同
之故如十爲盈數人所習知乃竟有以七或五與六爲盈數
者然皆宜究其前人有以十爲盈數否也近英人魯伯格與
戴樂耳皆雅擅此學著名於時</p>
<p i>右格致第七</p>
<p>西學畧述卷七終　江夏鄭壽黎重編次</p>