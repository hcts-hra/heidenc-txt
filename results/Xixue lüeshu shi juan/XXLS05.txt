﻿<pb 一a><rh>述三</rh>
<ti>西學畧述卷三</ti>
<ti>英國艾約瑟譯</ti>
<col 1>
<p>上古有人言天地萬物永存不毁無始無終是乃卽物之原
質微點而言理學家之論也又有言天地萬物爲一全能主
所<造R>猶太敎耶穌敎回敎同有此論又有言天地萬物爲最
尊天神所造如印度婆<羅V>門敎所言梵天造物是也又有言
天地萬物乃二神所共造如波斯火袄敎所言一善神理陽
一惡神理陰是也又有言天地萬物皆自然而生如中國宋
儒所謂萬象皆本於太極是也</p>
<p>昔理學家有謂天有眞宰而不下理世界者有謂天有眞宰
正以下理世界者如猶太敎耶穌敎回敎諸人皆言有一獨
<pb 一b><rh>述三</rh>
一眞宰主理世界啟佑萬物賞善罰惡復有諸天使恭承其
命惟謹至古希臘羅馬印度巴比倫伊及等敎之人則言凡
天地水風以及日月萬物皆有天神分司而主理之兹考書
之伊訓篇中有上帝不常作善降祥作不善降殃之警而孔
聖亦復有得罪於天無所禱也之答凡此皆可與猶太諸敎
所言主理世界惟一獨一眞宰之說互相印證</p>
<p>鬼神爲世所崇信皆以爲必有而理學家獨以爲必無其實
大地之眾謂無鬼神者葢寡其言有鬼神者派約有二一則
如古希躐羅馬印度諸敎則有定十二<?>天神者有男有女<統R>
理萬物其職較卑者不勝僂數凡山河動<植V>諸物及人身百
骸莫不有神主之其以爲天上惟有一尊神餘皆爲其服役
<pb 二a><rh>述三</rh>
者則猶太火袄回人等敎皆同此論</p>
<p>近泰西人有考古諸國所言著名諸神何以均有父子夫婦
井井無紊儼若史中之列傳何耶爰究其始方悉神名初皆
得諸詩人之感託而詩人則本諸世俗之風謠緣世人率多
見夫日風雲雨之類皆愛幻立名字藉作歌謠也而日之畫
夜出沒尤易興感故託言旭照爲一女神名約斯者之所司
斜暉爲一男神名底多努者之所職是男女二神相爲夫婦
卽此以觀則凡考稽古希臘羅馬等書<遇R>有言分主萬之男
女諸神槪多作如是解也</p>
<p>近百年內泰西創有較比一學如方言家則須旁通他國之
言語醫學家則須旁禽獸之骨體也如敎會則亦爲別其異
<pb 二b><rh>述三</rh>
同考其隆替崇何鬼神遵何絛誡援本證末卽委溯源此學
乃由英國牛津書院近年所聘較諸方言敎習德人名馬斯
米勒者之所發明馬公素多識梵文而於較諸方言尤其深
嗜近日此學倡興固不乏相與切磋之人矣</p>
<p>上古各國之敎傳者葢寡難溯源委中古聖人出而史書具
始能攷信如猶太敎則摩西以創定律法著有創世記爲聖
人大衛創製詩篇爲聖王希臘敎則棱革拉底爲聖人羅馬
敎則前王弩瑪以創定律法勘正祭儀爲聖人印度敎則佛
以能空諸色相爲聖人波斯敎則梭都詩得爲聖人耶穌敎
則耶穌爲聖人回敎則穆罕默得爲聖人諸敎之聖雖去取
各不同要皆才德出眾聰明俊偉人也</p>
<pb 三><rh>述三</rh>
<p>印度婆羅門敎四韋多書爲最古其書古皆口傳至中國春
秋時印度創有文字方筆於冊竟莫知其書所自始而彼敎
中人則直謂爲梵天詔世之語也猶太敎舊約書三十九卷
爲摩西所著印度之佛書爲佛諸大弟子所著波斯火祆敎
之孫大威<達R>書爲其國人梭都詩得所著希臘羅馬二敎之
西比利<尼V>書多載預言爲其國善卜婦女所著耶穌敎新約
書二十七卷爲馬太保羅諸人所著回敎之哥拉尼書爲穆
罕默得所著</p>
<p>敎旣不同故所論處世之宜亦異如猶太敎則以萬事爲空
又言寅畏上帝人生當盡之端佛敎則以寂滅爲宗意謂人
生於世如沈苦海欲求彼岸須登慈航希臘羅馬二敎則以
<pb 三b><rh>述三</rh>
人之養己宜使心身交泰愛國皆宜見危致命至於敬畏鬼
神乃其國俗耶穌敎以上帝創造世界乃藉以嘗試世人善
惡以爲末日審判之本而復降生耶穌以善<導V>人使得離其
舊惡也回敎多與耶穌敎同惟將耶穌列歸諸聖而以穆罕
默德爲眞主之欽使</p>
<p>耶穌敎書中所言人生之靈魂旣異於身身有時死而靈魂
則無死時若婆羅門敎之四韋多書中尚未言及而輪迴之
說載於佛敎書中是當中國西周時印度始有靈魂不與人
身同畫之論也至於伊及國之言人之靈魂永生且受審判
迨後其敎傳至希臘詳見於和美耳之詩近巴比倫地方有
掘獲古甎者其上刊有文字遞經多人辨識知其時亦有靈
<pb 四a><rh>述三</rh>
魂永生之說且言人之生死分界而居生前之身處於陽世
死後則靈魂歸於陰世矣猶太敎之舊約書中有生命樹食
之而得永生等語耶穌敎之新約書中言末日人復生後判
定善惡卽有永樂永苦之別尤爲詳畫回敎之哥拉尼書中
言多本諸舊約新約故其人亦皆深信靈魂不死之理</p>
<p>昔希臘創著國史之希羅多都會言輪迴一說起於伊及其
論以人死則靈魂去必另託他物而生凡地水風三界之羽
毛鱗介諸虫無不徧厯迨三千年數滿一<週R>始復得生爲人
云云此論甚爲希臘創敎之卜大哥拉與其時諸著名文人
之所欽服卜公尤信三千年數滿一週復生爲人其姓名親
屬天壽窮通較三千年前無毫髮異是與羅馬詩人威公所
<pb 四><rh>述三</rh>
言之果<逐R>因生週而復始皆爲不得已而然者同義伊及印
度地隔非遙當中國周昭王時猶太人多有由<紅R>海駛舟往
赴印度貿易時彼地沿海習舟之諸<邦V>皆較大於猶太其往
印度貿易者必尤繁夥據是而言則印度輪迴之說或卽其
時得聞諸商人者耶</p>
<p>按佛敎書中其六道輪迴有諸天宮地獄世人牲畜之分至
於猶太敎之舊約書則無輪迴之說而以人死後起而得永
生者有之受永辱者有之其語見於但以理書中至耶穌敎
新約一書則詳言天地末日人皆復生由耶穌審判善惡各
有其報或得永生或得永死若火袄敎例每届年終五日皆
爲亡者之靈魂祈禱回敎書亦多言靈魂不死待至末日同
<pb 五><rh>述三</rh>
受審判也</p>
<p>古伊及國奉有一大神號俄西利斯相傳此神曾緣救民降
世一次後死復生主治幽冥人死歸其審判彼以爲善此人
靈魂立登天堂彼以爲惡此人靈魂卽墮地獄若祭司肯爲
一惡人祈禱得蒙此神俯允者卽從寬宥是以亡者子孫競
輦金帛輸祭司使爲其親求出地獄昔摩西久居伊及似此
惡俗當必爲其習聞習見而所創著之創世記諸書何以更
無一字言及意者欲警後人而反恐惑後人耶希臘羅馬巴
比倫三國人民皆傳信伊及之說而其敬畏主治幽冥之神
則爲創立名號佛敎書中則以幽冥中操此審判靈魂之權
者爲閻羅王而印度之婆羅門敎先於佛敎而亦皆敬畏閻
<pb 五><rh>述三</rh>
羅王至若耶穌敎人謂此言要爲虛妄葢無論陰陽幽明皆
統歸於一獨尊無二之上帝所主治也</p>
<p>佛敎分南北其書之爲經爲律爲論率皆多異少同如中國
日本朝鮮西藏諸國敎中有觀音文殊諸名而錫蘭<緬R>甸<暹R>
羅等處之南敎則皆無此名稱且諸寺院所奉之像止於如
來諸大弟子與廿諸天而已<?>是佛敎約在漢明帝前已分爲
二迨李唐時佛敎人爲婆羅門敎人逐出印度所至之國各
將其經文晨昏諷誦以爲功德南敎佛書尙屬如來生時印
度之土音若北敎佛書則與婆羅門敎四韋多書之梵文同
近嵗日本僧人有往赴歐洲各大書院習各技藝究正梵文
者</p>
<pb 六a><rh>述三</rh>
<p>波斯國<sm>卽巴\\西國</sm>之西北省名米太者其俗禮拜日月七星與地
水火風以爲神而日與火尤所尊奉其間司祭諸人號曰馬
基以七星列爲七色其國都亦內外列城七層每一層塗以
一星之色至寓大苑之波斯人梭都詩得所立之敎除拜和
摩斯達一神外他神<概V>不崇奉當中國李唐之世西京等處
有所謂火袄敎者袄字說文解作胡神又日關中謂天爲袄
是袄字與神字同義如佛敎之有廿諸天亦卽佛經所謂外
道拜火名火袄敎者是也迨回人倂有波斯國土逐火袄敎
惟時火祆敎人率皆奉其聖火奔往印度地方居住至今猶
自拜日與火不衰</p>
<p>當北宋時猶太敎人已多流人中國今河南所號爲挑筋敎
<pb 六b><rh>述三</rh>
者是也葢因創世記中載有雅各筋傷腿瘸之事故其敎人
每食畜類必棄其大腿跟上之筋中國以此名敎所以別於
回敎也昔耶穌及十二弟子皆猶太人將創立新敎時猶太
諸民率多不從仍尊奉舊約幷摩西所<遣R>祭獻之禮迨東漢
明帝末羅馬國人攻耶路撒<冷V>城盡逐猶太敎人其人率流
離失所而奉敎不衰今東西各大洲皆寓有猶太敎人建立
禮拜堂不設偶像每値氐女胃柳之日卽羣往堂中禮拜上
主</p>
<p>耶蘇敎人所奉新約書原本希臘文字後其徒散游四方各
卽所至之國依其方言文字譯以示人迨中國李唐末耶穌
一敎分東西二派凡一切言語文字東敎仍用希臘西敎則
<pb 七><rh>述三</rh>
改用拉丁西敎主敎者自謂耶穌敎人之首創立新律凡主
敎及傳敎諸人概禁娶婦又言聖神感人乃兼奉聖父聖子
之命復創錬獄之說東敎則言聖神感人惟奉聖父之命亦
無錬獄之說今東敎盛行俄土希臘伊及諸國而西敎則盛
行於法意奧日諸國</p>
<p>當前明正德年間西敎又分爲二派緣彼時西敎之羅馬主
敎者號日敎皇而諸國君民率多不服言國家威柄自有國
君主之似非主敎人所宜過問又禁人觀新約舊約且言人
之所行宜依從敎會中道理規模無須更讀聖書時有德國
人名路德者殊不謂然言聖書至正人所宜從若敎會中道
理規模難保盡善此言一出德人多是之時敎皇出有免罪
<pb 七><rh>述三</rh>
帖就買之者復可分售於眾於是路公力攻其非倡背其命
而@國和之創立耶穌新敎以自異於羅馬舊敎迨前明羅
馬敎始入中國而自創敎名曰天主敎今耶穌敎則盛行於
德英丹瑞等國天主敎則盛於法意等國</p>
<p>古希臘羅馬巴比倫印度等敎其拜神皆立有祭司主獻祭
唱讚祈禱之事猶太敎則立有祭司職司早暮獻祭於聖殿
率七日一禮拜名曰安息至日皆羣聚一堂祈禱諷誦舊約
及頌主之詩末復申以勸誡堂中諸人之論或卽諷誦者自
言或轉<倩V>他人代說若耶穌敎興自後漢之世其安息祈禱
諷誦勸誡皆無改猶太舊規惟所奉之書則多有新約一册
安息則移於耶穌復生之日也自羅馬人攻取耶路撒冷聖
<pb 八><rh>述三</rh>
殿殘毁猶太敎人不復獻祭而唱讚祈禱皆其敎中人自爲
之耶穌敎原無祭獻之事每<逢R>禮拜日惟虔誠祈禱勸誡泰
西諸國要皆如此益俗非淺回敎人叩拜眞主之時亦皆自
誦其經後亦申以敎人之語</p>
<p i>右敎會第三</p>
<p>西學畧述卷三終　江夏鄭壽黎重編次</p>