<pb 一a><rh>述六</rh>
<ti>西學畧述卷六</ti>
<stamp>
<ti>英國艾約瑟譯</ti>
<p>希臘當上古之世文化未興荒唐𦕈曶公家私室皆無記載
故未有史書然頗有演說故事者嗣乃有人創述國史云一
爲希羅多都其人曾周遊四國頗識希臘古事晚乃蒐錄典
籍證以聞見作史九卷一爲都基底底其史乃記希臘戰事
至伯路大孤所著之史則皆希臘羅馬偉人之蹟凡才德功
業相侔者皆詳著之頗似中國之名臣傳云</p>
<p>泰西文字創自埃及初多象形繼乃益以諧聲漢以來頗失
傳能辨識者甚乏<邇R>來德法英意四國人才輩出廣搜石柱
石椿石室<並V>古墓洞所鐫古文探討詳確譯爲西國語言者
<pb 一b><rh>述六</rh>
甚多嘉慶年間得三種文合璧碑一依據希臘古文詳愼對
校頗得彼二文之意因此廣搜殘碑石柱辨識古文而埃及
厯代帝王事蹟<遂R>因以漸明矣其帝王陵塜工程甚大修爲
方形高臺疊累十重於陵麓度量之每面闊七十五丈高四
十八丈此最大一塜也間有較小者今猶存六十餘處四方
往觀者仍不乏</p>
<p>埃及地勢跨居尼祿河兩岸河水含帶泥沙嵗嵗淤積致成
腴壤於樹藝甚宜國中以農爲本民因而富國因而强上古
文字並化學卽權輿其國焉其人精操作宮室塜墓之雕鏤
石工極<緻R>密可觀堅信靈魂永存之說其死者例以香料雜
布疋裹其尸並謂人死之後有查考善惡之神明定其賞罰
<pb 二a><rh>述六</rh>
彼國石文載之往古埃及全地分合不常有時自專征伐開
闢疆宇有時附庸他國聽人節制至唐時回人據有其地遂
一蹶不振矣泰西考察家率以埃及爲文學之祖格致之原
不禁有今昔之感云</p>
<p>天下國勢盛極必衰亂極必治理固然矣如巴比倫古强國
也其地西與歐洲毗連東南接壤印度爲商賈輻輳之區其
人素以<織R><績R>爲業五榖饒多亦可運至外國故漸臻富强厥
後失自主之權其國遂寖寖衰弱矣斯時考古家遊覽故墟
頗搜采殘碑斷石存贮泰西博物院以俟識文者譯而知其
精於文學勤於貿易以及古帝之實事也</p>
<p>古巴比倫城規模宏大城垣一周足有百八十里今徒存故
<pb 二b><rh>述六</rh>
址矣猶伯拉底河貫城中過四野盡平原土脈膏腴饒農事
濬溝洫灌田文學頗盛喜占卜憑之決休咎周初國勢强樂
戰爭舊約書載其侵猶太之事頗詳測日月星麗天度數時
刻之器卽彼國所剙並定各宿之名傳於各國東周時土地
日闢兼併接壤諸國至周景王時<sm>即耶穌前五\\百三十八年</sm>爲巴西國古
烈王所襲由是屬巴西矣</p>
<p>非尼基人旅居地中海東濱推羅西頓二城喜經商遠方以
利巴嫩山木造船能炮煉五金於埃及學造玻璃法傳往他
處工製硫磺白礬復合兌錫鉛成白銅以土料拭<絨R>呢毛貨
光澤可鑑夜間乘船行海面以北辰爲準嘗道出地中海西
至近英海島測探錫礦各處設行棧經理商務凡各種製造
<pb 三a><rh>述六</rh>
技藝伊等皆徧傳各地云</p>
<p>當孔子時巴西國地分百二十七郡其先屬於亞述至古烈
王興乃爲自主國擴其土宇直達小亞洲西海濱凡敘利亞
猶太巴比倫亞述均隸版圖東南開疆至印度其子千布西
攻埃及取之至大利烏王分國爲二十七郡賦租之法行於
通國兵額五百萬內分步兵百七十萬馬兵八萬戰艦千二
百艘及與希臘搆兵屢見挫衂始稍稍衰矣各郡設守牧如
中國督撫權勢亦相若國中行拜日火敎嗣傳至印度蒙古
以及中華而終爲希臘王亞利散大所滅</p>
<p>初亞利散大卽位爲馬其頓王希臘之民公請擊巴西亞利
散大許之遂率師侵西印度據有亞洲西南境而巴西亦隸
<pb 三b><rh>述六</rh>
版圖希臘日强其國人散處四方者日眾<維R>時强國如敘利
亞埃及皆爲所併其國制文學奇巧技藝皆傳至各國云希
臘之興垂二百載乃爲羅馬所滅希臘人仍有散處四方服
官羅馬者</p>
<p>羅馬都城建於西厯前七百五十三年卽周平王時也跨居
低伯耳河兩岸相繼王者七人至周敬王十一年王號廢不
復立惟舉統領二人理國政呼爲根蘇利及西厯前四百五
十一年定律十二款勒之豐碑厥後羅馬法令卽奉之爲依
據云强盛凡數百年時與鄰國搆兵意大利全境遂寖寖爲
所併矣亞非利加洲北鄙有加耳大俄國勢頗强常與羅馬
戰及漢景帝時羅馬滅其城收爲屬國是時希臘敘利亞皆
<pb 四a><rh>述六</rh>
己隸羅馬至漢宣元間並法英西班亞埃及諸國均爲　馬
所并至奧古斯都登皇帝位周地中海并巴西以西各國無
不讋服而混一歐洲之局遂成案卽後漢書所言四百餘城
小國數十之大秦國也</p>
<p>當西厯前四百年有加利族人犯羅馬德多尼族繼之而歐
洲遂多亞人之跡矣此外西<遷R>者復有法蘭革族<綏R>威族撒
革孫族馬哥滿族亞利馬尼族哥低族宛大利族阿蘭族各
族犯歐境時羅馬甚强故驟不能得志迨羅馬稍弱邊防偶
蔬歐洲土地遂寖寖爲若輩有矣今之英德丹瑞諸國人皆
各族之後裔也卽史記前後漢書詳加校對知哥低或卽月
氐菴蔡後漢已改爲阿蘭聊或卽阿蘭綏威或卽西夜撒革
<pb 四b><rh>述六</rh>
孫或卽塞或卽莎車初時無文字無屋宇人皆幕處漸習希
臘羅馬律例文學今則成爲富强大國矣土人旣由亞遷歐
其亦有中國周漢之體制禮儀否耶</p>
<p>當中國前明成化中有意人名哥倫布者<遍R>謁歐洲君長備
言海舶東駛將往印度而爲紅海岸陸地所阻地體本圓今
若轉而西駛當可直達印度若資以舟糧浮海西行當有以
報命人多不之信久之至孝宗宏治五年西班亞君助以小
板船三隻哥倫布卽日開行不逾年駛入羣島彼疑卽印度
東岸故至今相承以西印度羣島名之旣又覔獲南亞美利
加洲地按哥倫布才智明決故能見事不惑創浮海覔地之
舉嗣復有意國人駕舟沿行南亞美利加洲東北濱海諸處
<pb 五a><rh>述六</rh>
<返R>至歐洲向人傳述人皆嘉之故卽以其名名此地曰亞美
利加若今美人所居及英屬北亞洲地乃由英人加波德之
所覔獲</p>
<p>當中國東晉咸和五年羅馬國皇名根斯丹典者始築城於
亞歐二洲毗連處以己名名之曰根斯丹典城而遷都焉以
耶穌敎爲國敎嗣王世相遵守迨唐肅宗之世法王伯賓奄
有今意國全土而以羅馬舊城幷附近地畀天主敎師號巴
伯者使爲世守嗣而天主一敎日益尊盛巴伯竟有敎皇之
目權勢駕出歐洲皇國上者近數百年迨今意君撫有意大
利境地而卽羅馬舊城爲都敎皇權勢大減僅得自理其敎
事云</p>
<pb 五b><rh>述六</rh>
<p>當諸族攻滅羅馬之初雖相與分居歐地而<綱R><紀R>未立至法
蘭西王大加羅乃東取今之德地東南取今之意地而西南
復搆兵回部嗣卽西帝位權勢乃與古羅馬皇侔矣加王生
平嗜殺人而有治國整軍之才正定法律與民更始其時民
多愚悍加王乃創秀士院以化育之遂日漸馴服無復往日
頑獷之風矣</p>
<p>英國君名札利斯者嘗與西班亞搆兵命議院籌饟需議院
輙要以數事其首則擬貶損君權也君怒罷議乃自行徵稅
不復同議院與議院不相聞者凡八年後又詔開議院議院
控君寵臣二人於執法大員斬之君旣與議院相惡乃治兵
相攻而君不勝遂奔蘇格蘭蘇君使人送於英英人監之卒
<pb 六a><rh>述六</rh>
爲執法大員定其罪而致之死而議院之權亦衰於時政柄
盡歸英師哥倫威勒之手</p>
<p>當中朝乾隆五十年法國君綱不振政柄下移王族世家侵
於下民賦歛煩苛民旣重困乃謀作亂殺其君后及朝貴操
敎權者政治一新嗣此十有一年皆暫爲民主國後民眾公
立一帝名曰拿波倫號知兵在位凡十年更定法律有足多
者卒一敗塗地<遜R>位奔英諸友邦乃公立法前王子爲君由
是王法國者或帝或民時多更易至中朝同治十二年法爲
德敗易爲民主至今未改云</p>
<p>當中朝唐代德二宗之際德地皆屬法蘭西至創有德國則
自法王大加羅之孫雷斯始雷君之將死也三分其國而命
<pb 六b><rh>述六</rh>
三子各君其一未幾三國復合時德人不樂與法人同君爰
公選法皇族中一人立爲帝嗣此德帝皆由諸侯王公推代
立至中朝嘉慶間德爲法敗德帝乃遜位歸國改稱奧皇按
當趙宋太祖時德君得有今意大利地遂卽位羅馬舊都因
自號羅馬皇而稱眾預推定代帝位者曰羅馬王也至中朝
同治年間德大敗法人德之諸侯王畢集法京公推布君卽
帝位不復襲羅馬虛名更號德皇且以旌武功云</p>
<p>昔意大利國境頗多小國云當羅馬崛興意地諸小國皆併
於羅馬迨羅馬破滅有哥低與郎巴底二族分據意地後乃
轄於法王大加倫加王死意地復裂有割據數城而立國者
有屯聚山谷而立國者惟敎皇國與挪滿族所居之西西利
<pb 七a><rh>述六</rh>
稍强外如威尼斯弗羅連日挪瓦皆民主國而貿易特盛至
中朝咸豐末意民復欲合爲一國以自强時其西北國君有
名威多以馬內利者有美譽爲眾所服寖出兵吞滅諸國遂
奄有意國全土云</p>
<p>當前明世西班亞人始覔獲西印度羣島未幾復得今墨西
哥與秘魯國地嗣葡萄亞人隨西班亞人至南洲東濱海處
之伯拉西勒創立堡埠繼而英人規取北洲北境踞爲屬地
而法人則規取北洲南境踞爲屬地迨中國乾隆中北洲人
叛英自立爲民主國國號美推華盛頓爲伯理璽天德<總R>統
美政至中朝嘉慶年間西萄二國屬地之人亦皆踵美故轍
<紛R>自立國各推一伯理璽天德總統國政焉</p>
<pb 七b><rh>述六</rh>
<p>當中國唐宣懿二宗之世俄人有路利革者善水戰頻戡禍
亂因自王於俄迨宋太宗眞宗時希臘敎始入俄境南宋末
蒙古崛興俄爲所破故路嗣王降列藩服至中國前明中葉
俄始盡逐蒙古人仍立故路王嗣子爲主都磨斯瓜城治律
講武上下相安厥後嗣王不理政事萬機廢弛爲波蘭所虜
俄乃公推羅馬挪族人米加勒爲君波蘭曁瑞典二國兵眾
始盡逐云迨米君孫彼得第一卽位內則習兵訓藝外則開
<埠R>通商俄日以强始蠶食鄰國西滅波蘭西北攻瑞典南侵
土耳其東有亞洲北土遂稱雄國近年俄皇爲叛人以藥火
轟崩太子亞利第三嗣立日夜憂勤惟以安民爲務在位二
年始備禮登極民情甚欣戴云</p>
<pb 八a><rh>述六</rh>
<p>立國之道貿易愈盛則技藝愈精人民愈眾保大豐財不外
乎此當中國唐宋之世回人於亞細亞與亞非利加二洲濱
海處立埠通商閲時稍久迨前明中葉忽有葡萄亞人出回
人不意爭相雄長而西班亞則逾美洲得有呂宋羣島和蘭
則分割南洋羣島與印度南之西蘭及非洲南濱海角處立
埠通商嗣英法二國人皆馭至印度建立堡埠置兵守衛今
則印度全地附英者已十之九矣</p>
<p>法人立國以來號稱善戰者首推拿波倫當法改民主之時
拿公始操兵柄後法人屢挫奧軍於意大利境據有意大利
北鄙拿公實總其任嗣統軍駐伊及與敘里亞二國地將欲
規取印度而戰艦爲英國沈毁不果遂旋師云於是法眾欣
<pb 八b><rh>述六</rh>
戴奉爲君主繼勝奧於馬倫哥城中朝嘉慶八年拿公始卽
帝位天主敎皇親爲祝冕後一年復伐奧大克之時奧俄連
兵故俄人亦敗又二年復勝布後列國同仇合兵敵法大破
法軍拿公不爲法眾所容奔英吉利英人放之赤道南小島
上六年死</p>
<p>當中國乾隆中英人古革駛船至奧洲知其地廣且腴卽所
聞見詳爲圖說返呈英主於是英眾拏船爭往嗣知其地饒
金礦去者愈夥後英議政院議將罪囚遷奧以實其地因民
弗欲不果迨中朝道光中赴奥採金者瘉眾貿易日暢英人
因剖其地爲數省省立議政院時英方失北亞美利加北境
屬地而獲有奧洲適相補云</p>
<pb 九a><rh>述六</rh>
<p>以英文著史之人傑出者甚眾如英人休摩之英史基本之
後羅馬史馬高來之後英史皆可觀采美人貝斯哥德著有
西班亞初定墨秘二國地記班哥羅夫著有美史摩德利著
有和蘭開國記亦詳明通博不愧作者摩班二公之書於民
主國政治尤三致意焉</p>
<p i>右史學第六</p>
<p>西學畧述卷六終　江夏鄭壽黎重編次</p>