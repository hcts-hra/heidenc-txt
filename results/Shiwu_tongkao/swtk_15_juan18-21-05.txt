<pb　一b><rh>時務通攷　卷十八　教務五　一</rh>
<ti>時務通攷卷十八　教務五　一</ti>
<h 1>教務五</h>
<h 2>論說</h>
<h 3>論中學當盛行西國</h>　<p>李元度答友書曰來書以泰西人行異教於中國。愚甿多為所惑慮奪吾堯舜孔孟之席謂此
開闢已來未有之變。其言深痛若此。有心哉有心哉。然某之隅見竊謂不足慮。抑且深足為喜。不惟不慮彼教奪吾
孔孟之席。且喜吾孔孟之教將盛行於彼都。而大變其陋俗。請畢吾說以廣足下之志馬。蓋堯舜孔孟之教。為天地
立心。為生民立命乃乾坤所繇以不敝者也。天地之生人為貴。人之道以倫常為本。彼際天竝海之夷以千百國計
皆人也。有血氣即有心知。皆可以人道治之者也特目古不通中國。又相去七萬里。禮聞來學不聞往教。故末繇近
聖人之居而聞其教耳。天誘其衷以互市故朋遊於中土。而漸近吾禮義之俗。彼自知前者之蔑棄倫紀。不復可以
為人。有不幡然大變其故俗者邪。天主耶穌教。僅法蘭西一國耳。然且諸國皆@之不使闌入其境。蓋亦共知其陋
矣。惡能加毫末於堯舜孔孟之教哉。且子未讀中庸乎。惟天下至誠能盡其性。則能盡人之性。能盡物之性。物之性
且當盡。況彼固人也。同在並生並育中聽其自外倫紀而終失其性其何以贊天地之化育。而與天地參乎。天心仁
愛。聖人有教無類。必不忍出此也。聖人之道。譬如天地之無不覆幬。無不持載。是以聲名洋溢乎中國施及蠻貊丹
車所至。人力所通。天之所覆地之所載日月所照霜露所墜凡有血氣者。莫不尊親。故曰配天。此正堯舜孔孟之實
錄也。其曰舟車所至人力所通則以大地九萬餘里尚有舟車人力所不及者。今此通商諸國。天假其智慧剏火輪
舟車以速其至。此聖教將行於泰西之大機括也繼諸國而來者。後將不知其紀堯舜孔孟之教。當徧行於天地所 
覆載之區。特自今日為始。造物豈無意哉且夫堯舜孔孟之教在中國亦以漸而及也堯舜都冀州。其時惟今山西
山東直隸河南陜西數行省為中原餘皆要荒服也孔孟時吳越荊楚尚以蠻夷擯之宋以來三江兩湖閩浙黔滇
川粵始大盛。聲明文物。視鄒魯不少讓謂非聖教之自近而遠自狹而廣歟至若唐虞之苗。三代之玁狁種鬻犬戌
漢之匈奴。晋之氏羌。唐之吐番回紇宋之契丹。其故俗類皆斁彝倫。娶同姓。凡收弟婦。弟室兄妻習然不為怪自元
<pb　二a><rh>時務通攷　卷十八　教務五　二</rh>
魏遼金。分主中國。其俗即巳大變。元大一統稱尤盛。今之西北蒙古部。皆元裔也。世為　國家臣僕賢哲代生非復
當年之舊矣。向使其閉闗絕迹不與中國通不至今猶雎盱狉榛之故俗邪不但此也。我　朝雍正中滇黔川楚兩
粵諸蠻夷。改土歸流。亦自開闢以來始沐　王化至乾隆中。新疆拓土二萬里。則真天下一家中國一人矣堯舜孔
孟之教。蓋漸推漸遠。初無一息之停也今泰西諸國適以互市來其必將用夏變夷。而不至變於夷也決矣。抑攷元
會運世之說。堯時在午。距今不過四千年正中天之運也天地之氣日趨於文明故西人之繁富靡麗乘時以達中
土。殆有氣機以感召之。其舟車器械。天文算學亦未嘗無補於中國天殆使之竭智慧以助中國之文明。而即以親
炙中邦者。漸使染於堯舜孔孟之教。豈偶然哉王者無外。聖人無外。天地之心更無外。當此中天景運聖教被絕域
必自今日始矣。孟子曰逃楊必歸於儒歸斯受之而己。抑何必視之若讐去之若浼乎吾故曰不慮彼教奪吾孔孟
之席。而喜吾孔孟之教。將盛行於彼都也。若夫自強之術。有國者所當務。豈必因遠人之狎至而始為之所哉偶書
所見。伸紙不覺累幅惟垂察不宣。</p>
<h 3>論西教得失及傳教利害</h>　<p>傳曰天命之謂性。率性之謂道。修道之謂教教也者本於天。出於性。而為人道之品節者
也中國之教君臣父子之倫。禮樂刑政之制。皆是也無一人不在教之中。而未嘗專立教之名。何外國之教必別立
名號。自成一家。此疆而彼界。入主而出奴若是之紛紛乎。中國之教未嘗不敬鬼神。而祭祀之禮。特為政事中之一
端何外國之教。必專託鬼神以為重乎。蓋中國之教出於上。外國之教出於下也從來御衆之道。必正名分。必齊號
令。必明賞罰。中國上古之世繼天立極之聖人即首出御世之天子。尺土莫非其有也。一民莫非其臣也不必別立
名號。而名分自尊有改正朔易服色別器械殊嶶號之制有生殺予奪之權不必託諸鬼神而號令自一賞罰自行
故其為教也。循乎人道之常。而行之萬世而無弊外國則不然古之時草昧初開文明未啟為之君長者。無開天濟
物之才輔相裁成之道。民性顓蒙。風俗頑獷一二聰明絕特之士。生於其時思有以救之。而不得上位。無權以行其
教化。不得不託諸神道。建立名號。以為號召徒衆之幟於是乎有主教之神。不能強人人以必從也。於是乎有教內
教外之畛域不能無號令也。於是乎有教規。不能無賞罰也。於是乎有以鬼神禍福為劫制之法。此教之所由起也。
<pb 二b><rh>時務通攷　卷十八　教務五　二</rh>
說雖荒渺。而實出於救世之苦心。故猶太之摩西耶穌印度之釋迦。阿剌伯之穆罕默德。在彼國皆不得不謂之聖
人。特不如中國聖帝明王之大耳。天主教天堂地獄。永福永罪之說。與佛氏之輪迴果報。大同而小異。設堂禮拜與
回教規模相近。亦佛教回教之流亞也。顧佛教回教各行於其地其流傳於中國也佛教則中國遣使求之。回教則
但行於其族類。而天主教則強聒人以期必從。蓋其教之宗旨。以勸人入教為功德欲遍行其教於天下枑遣人四
出傳布。彼蠻荒陋俗。素無教化之區。一旦聞所未聞。每有翕然信從者乃亦欲得此於華夏。則其人之愚也。食餓夫
以豆羹。被乞兒以裋褐。誠足以濟其飢寒而生其感慕若夫太官之庖。冠裳之會。亦欲以此進之則不知量矣。今中
國之入其教者。非鄉曲之愚民。即市井之無賴都邑之士。稍知禮義者。率不為所動固不足為吾風俗人心之大害
也。試觀佛教之入中國。千餘年矣。而吾聖人之教。如日月經天。江河行地。何嘗稍損毫末哉則教士之在中國亦以
僧徒視之可矣。然而四方之傳教者。時啟爭端何也。一則由於傳聞之失實。一則由於操縱之失宜。中國自明以來
即有白蓮無為等邪教。相傳有採生折割之術又以同色同財誘人入教。天主教之入中國也異言異服駭人聽聞
其教又異於聖人。而別為一端。故羣以邪教目之。世俗之人不知其詳但知其為邪教謂必與白蓮等教相同。因有
符咒蠱惑。誘污婦女。逮拐幼孩。挖眼剖心之謠訛傳既久士大夫亦從而信之至於形諸奏牘。刋諸著述好事之徒
隨聲附和。各處每有檄文揭帖。張皇其詞而教堂又收育嬰孩兼傳男女益足以啟人之疑。而釁隙從此生矣其實
男女之別不嚴。乃教士自沿其西國之俗。初非有心誘惑至於符咒迷拐等邪術實為天主教中所無且為其教所
禁。具形迹偶有可疑。或緣別教匪徒假託。故道光二十六年。所奉　諭旨。有別教匪徒假託天主教之名藉端
滋事。一切作奸犯科。應得罪名。俱照定例辦理之語同治九年。天津焚毀教堂之案。查出男女一百五十餘口逐一
訉供均稱習教己久其家送至堂中豢養並無被拐情事曾文正公至天津百姓攔輿遞稟者數百餘人親加推問
挖眼剖心。有何實據。無一能指實者。詢之天津城內外。亦無一遺失幼孩之家。因知皆屬無稽之談當經奏明請
　旨通飭各省。俾知從前@文揭帖。所稱教民挖眼剖心。戕害生民之說。多屬虛誣。布告天下。咸使聞知。光緒二
年。皖南教案有白蓮教黨類白會清。混入天主教。左道惑衆。經沈文肅公訉明與天主教無涉將白會清按妖匪例
<pb　三a><rh>時務通攷　卷十八　教務五　三</rh>
正法。皆其明證也。有牧民之責者。遇有此等流言亟當明白剖示以釋羣疑。庶幾弭變未形。不致釀成巨患又習教
之人。仍屬中國子民。仍歸中國官管轄。約章載有明文。原不應稍有歧視而畛域既分猜嫌易啟教内者恃教士為
護符。每有欺人之意。教外者屏教民於不齒時有忿嫉之情爭訟到官。袒民則無以服教之心。袒教則適以激民之
怒。操縱之間。稍失其平。釁端即因之而肇。不激不隨。無偏無黨。是又在聽訟者加之意矣。雖然歐陽子之言曰。病之
中人。乘乎氣虛而入馬。善醫者不攻其疾。而務養其氣氣實則病去。三代衰王政闕。禮義廢。而佛至乎中國。佛之所
以為吾患者。乘其闕廢之時而來。補其闕。修其廢。使其政明而禮義充。則雖有佛。無所施於吾民矣。天主教之於今
日。亦猶是也。然則明吾政刑。敦吾禮義。修其本以勝之。非今日當務之急哉。</p>
<h 3>論西人傳教志在變夏</h>　<p>西方祅教。其流六七。其始同源。皆託於造化主宰。而衍以神奇。其大宗分回教西教兩種。兩
種之中。各分支派。西教則分天主。<sm>亦曰公教。\\西名加特力</sm>。耶蘇<sm>亦曰修教。亦曰救世教。亦\\曰辨駁教。西名羅特士頓</sm>。希腊亦曰額利。亦曰厄勒\\西亞。亦曰額里士。</sm>景教<sm>亦曰\\波斯
教。亦曰太陽大教。亦曰火祅教。西語舊稱爾釐利景。\\入中國以其未等為稱。唐時大泰寺碑。所謂景教也</sm>四種。統名克力斯頓教。回教則分由斯<sm>亦曰由教。即西\\域婆羅門舊教。</sm>馬哈墨
<sm>即穆罕墨德\\＠。亦曰天方。</sm>比阿釐三種。現時歐洲所行。惟此兩教。互相仇嫉攻伐。回教諸國。漸就衰微。西教則天主耶蘇希腊為
最盛。服教者。皆強國。彼教即以為神佦之徵。蓋其立教根原自始相承。以敬天祈福為宗旨。以翦除異教。徧傳萬國
為歸宿。故乘勢煽動。推波揚瀾不遺餘力彼教既藉國勢以推行。諸國亦藉教力為合縱。巧於附會剽竊。專務其教
之行不惜其說之變。其始終不易者。惟號有全能造化主宰為立教之根。此外條律。因地推移。隨時修改。務順人情
故從之者如水赴壑。回教惟東西土耳基阿剌伯。及俄屬之高加索路五部。多木斯科日爾日。亞是爾彎等部。回人
奉之。不足與之抗衡。西人心果氣銳。好夸爭勝。是其本性。益以摩西受誡。禁祀別神。耶蘇及其門徒以身殉教。誓欲
徧傳國土。其人心聚而不散。持而愈堅。<sm>西人季提厚太書。言所傳及今己二百國。西人論\\教書有請看今日之域中。竟是誰家之教化之語</sm>佐以天文格物光電音化
諸學。舉中國古聖所傳。三光五行陰陽四五官七情四端。五音六律諸條。悉行改駁。而援引六經。敬天事上帝之
文。以為造化主宰之證。處心積慮在行其教於中國其源出於猶太舊教。参合波斯@羅門。而力攻舊教教皇既立。
遂滅猶太波斯。耶蘇本兼采佛氏遺言。路得以後。極力排佛。而錫蘭印度緬甸。次第為英所滅。利艾東來以後。又竊
<pb　三b><rh>時務通攷　卷十八　教務五　三</rh>
取中國聖言。以攻中國名教。所謂異端之尤。黠盜之魁。令佛教僅存西藏。及外蒙古諸部。皆賴中國以幸存。回教僅
存於土耳其。已危不自保。知中國不能驟變。尤并力與中國為難。前明徐光啟李之棄李天經馮應京樊良樞楊庭
筠李祖白等。皆習其教。為之作序者書邪說誣民非聖無法。令西人通漢文者。皆引申其說以排名教其言甚辯其
勢甚張。不可不距也。</p>
<h 3>論西教入華漸有修改</h>　<p>耶穌采集諸家。而稱天以為主腦。由巫而引於道。可謂取精用宏。故沒後風行景從餘教莫
能與抗誠擷老釋之精華。洗巫家之積陋。良非偶然。言教不言政。有墨氏兼愛。尚儉尚同之意而無其用。又從佛法
出家毀產。所立教王及諸神副。仍如西藏班禪呼圖克圖故事矯厲而難以持久。路得創修教。頗有譯改原天主教。
不譯彼經仍用古文宣頌非神副莫知。故路得詆教王。以私意竄入聖經乃譯其書。遍傳國中其實路得由譯而變
其文者當不少不出家不行異術彌近人情。顧足以涵蓋外域。而不足動搖名教。自利艾東來。見聖人之書。廣大悉
備始稍修改其說陽@而隱攻。於是利瑪寶有天主實義辨學遺牘。畸人傳。龐廸我有七克艾如畧有西學凡畢万
濟有靈言蠡勺高一志有空際格致溥汎際有寰有詮。徐光啟楊廷筠王肯堂之徒又為之潤色點定假兵齊糧。以
張其識新約書自路得譯行而一改。由利艾譯傳中國而再改。蓋非其舊。良由語須重譯。故言可遁飾令考辦耶穌
之書。姑就譯文為據其已改者無害於道。不必追求。第舉其教入中國後。修改踪跡之可見者。列之如左。新約書
只言耶穌為天之子以駕乎摩西稱天僕謨罕默德稱天使之上。及見經傳。言黃帝帝凡后稷皆上帝感生則其說
不能獨尊。遂坿會三一妙身之像。以為一體三位神也。父也。子也其實一體。蓋欲以天主自降生駕乎天感生聖人
之上而新舊約書。皆無此言。　耶穌廢律法。無一語及政。當羅馬盛時奄有西土。諸國皆奉行羅馬王所定之律。及
法國創霸征服諸國。復行法王路易所定之律。以勢行法。初無所折衷及見中國聖人兼言政教知不相敵。始推本
摩西十誡。緣飾諸條例。以為四誡事天六誠治人。然舊誡誅不孝。嚴主僕之分重凟倫之刑而今西律皆改之父子
相敺。罪皆監禁。無主僕名分。妻可棄夫夫不得出妻由於摩西十誡。耶穌易以兩條。四誡事天如故。其六誡統以愛
人如已則是墨氏兼愛尚同。佛氏平等之義可以統盜殺妄證貪財而適足以滅父子主臣夫婦之名分。蓋教化未
<pb　四a><rh>時務通攷　卷十八　教務五　四</rh>
興夷性尤殘忍與以名分則逞其凶德。故耶穌設教。稱天為主不以人治人。意在廢酋長。以止殺戮國無所專則家
難立主不免因噎廢食。而其說已深入人心。利艾東來以後。漸被華風。始竊取孔子制作之意以坿益耶穌教士法
師因而引書解律以張其教諱其草昧之習。隱攻名教之非。其實父子不別尊卑。夫婦不相統屬。是其國之本俗。大
闢為其子押龍沙所攻。大闢出奔。押龍沙入居大闢宮。奸其妃嬪十人。押龍沙旋為兵帥所殺。大闢猶悲思不已諸
妃亦不加罪。即此可見摩西律法。逆親凟倫之刑。特有空文其族初未遵行<sm>摩西律法。傳自中邦。非彼族所原有此\\亦一證。邦或舊約本。無而譯書者增入
以文師其教。\\亦未可知</sm>新約耶穌詰衆云。摩西律罵父母者死刑。汝衆未嘗遵守。又衆執一姦婦以難耶穌。耶穌云衆中有自
問未嘗犯律法者。可舉手行刑。於是衆皆散去。是耶穌之背於名教亦因其時本俗。草昧未足驟語文明。路得以後
漸被夏聲。而智慧不如耶穌。又以先入為主。乃矯其說謂天倫有六。以排名教。知未忘本<sm>明有朱維城書即發此\\論。近西人皆聞其說。</sm>此
為賊道之大端。滑夏之要害。父子天性聖教之大原顛撲不破。君臣夫婦。皆由此起倒。雖釋氏之汪洋恣肆。道流之
微渺超虛。皆至此而窮。不能不影坿而立。惟彼教握定天生人為根本。用愛無差等為轉闗。有天父在前。則父子之
親為枝葉。神為天主。統萬國人。皆當一心事神。則君臣之義為等夷。而其流論至於敺父無刑。謀反不誅。<sm>西律皆以\\謀反為公
罪如逃性他國則不\\能執他國必護之</sm>棄夫無過。法人著論。欲盡廢天下君主諸國。公黨羣起和之。至著為許歌。欲遍地球君主之血
流洗遍地球國土。其教普行各國。實有大效。風俗全主於教。政治半出於教。其半不出於教者。亦非推本於教以為
言。以富強為教之徵。即以富強助教之勢。羽翼已成。持之甚堅开刀思以其教易中國。不可易而忽之也。　耶穌降
生。博士言星降伯利垣。耶穌言天地刧毀。日月無光。默示錄言未刧時有一婦人。戴日踏月。言星降以日月。並稱仍
是渾天之說。明西洋人高一志空際格致。以氣水火土。為四大元行。駁五行兼用金木為非。則襲佛書。地水火風之
說而其推測天文。仍本五星。並未指為地球。彼學最重天文。開宗明義。即言神造天地。耶穌自神降生而言天。仍拾
渾天遺說。高一志測天。不外五星。論地分為四行不過中邦陳法。釋典唾餘。其學術由來。已可概見。西人好勝喜新
是其本性。且其教託天主。不合談天反隨人後。故自湯南以後。智者輩出極力推求務變舊說以夸飾其教為天教。
獨能知天。於是竊地員宣夜家言。言地軸自轉。繞日而行諸行星皆為地球。各有月循繞地球軌道。<sm>於五星外。用遠\\鏡湖出天王海
<pb　四b><rh>時務通攷　卷十八　教務五　四</rh>
王二星然@@算其\\@建則亦欺人之議</sm>斥渾天為無徵。又於五行去木加風。紙經傳與佛書。但不得當。耶穌醫疾。是古之祝榴。至彼得
保羅。猶能行其術。再傳以後其術遂失。而藉醫行教。是其授受淵源故傳教士。皆習醫科刳死人以觀藏府。見心為
血所出入。執以駁經傳。言心為身主之非。以神其靈魂為主之說。然耶穌述誡。首言盡心事神。其餘說教言心亦不
一而足。耶穌不談物理。而艾如畧西學。凡述其國建學育材之法。有文科理科醫科法科教科道科。其致刀以格物
窮理為本。引而歸之於盡性致命。提要稱其所格之物。皆器數之末。即令所謂格化學。<sm>分為光電熱音力\\化。亦統名格化學</sm>西人自言
化學。由中國道流。鍊丹點金之術。推闡而出。則與教無涉。原艾如畧得讀中國書。見朱子釋大學格物。為窮初理。遂
以其國制器。分質諸萟坿會格物。合之於教推究於造天地以證人無所能。神無不能<sm>耶穌\\語</sm>盜取格物一言。以攻中
學之理有未窮。知有未至。可謂黠賊中國習而不察。推重西人天文者十九。稱西醫者十五。確信格物為制器分質
者十七八不知其用心專在爭勝而欲以其教折我。奈何操戈而授人以柄乎。</p>
<h 3>論洋教所言多不合西人格致新理</h>　<p>西人七大洲地球圖說於每國政事之外。各擊教會民種一條亦猶中國志乘
之有風俗也其教之目雖多。而要以天主耶穌二者為大宗。惟佛教無聞蓋五印度之地。全產楊片務貿易。西來之
旨。人已失傳然教會名目如此之多。而中國又有道教釋教。與聖人之教。幾乎並行趙氏翼曰。孔孟之教。估地甚少
猶之於物。其精粹至美之處。本不甚廣。其脬殼則所估之地甚多。非聖人之教不敵彼教之善而民皆信服之也然
今前後藏皆崇佛。而辦事大臣。必與班禪會街奏事。民心之不可移易如此。近西人復力攻天主而崇尚耶穌。姑即
以耶穌論之論耶穌必先論耶穌之所自出。令其書云。自取肉身於貞女馬利亞氏。夫童女受孕千古第一怪事。然
則耶穌者有母而無父。其本身之來厯。已屬暖昧不明。其餘更可知矣。至其種種荒誕不經之說。五尺童子聞之
疑。即以質諸洋人格致新理。亦多不合。格致之學多徵實曰體。曰質。曰點。曰尤。曰熟。曰氣皆從目驗身試而得教會
之言多憑虛。曰理。曰道曰神。曰天。曰上帝。曰造物。主遁乎無聲。無形之表。此大端之不合也。創世記曰創造天地。造
二耿光。大以理畫。小以理夜。亦造星辰置之穹蒼。照臨於地。則是天空所有。日月星辰造物者無非為地球而設也
若據格致家言太陽為諸恆星之一。地球為諸行星之一。行星不能自有光皆借日之光以為光。諸恆星外。有如
<pb　五a><rh>時務通攷　卷十八　教務五　五</rh>
地球者環繞之日屬諸行星上。亦必有山川人物。一如地球。此不合者一也。失樂園詩曰。撤但見太陽行空。乃化一
小天使。問司日之天使。言欲往新造地球。司日者指示之。則是天空之表。宛若有赤道黃道之經絡乎其間任人之
流行自在也。若據格致家言。行星恆星俱有攝力互相牽引。凡空中氣質流質定質。行近其軌道內。必為其所引當
撤但問司日者之時。其行近太陽可知。不知當時用何力離開太陽。而不為太陽所引。此不合者二也。至其所謂乘
雲升天之說。尤屬無稽據格致家言。地球有吸力故古今從未有離此地球。而墜入別行星者。況人非養氣不生。離
地二萬尺以上。空氣中之養氣。過於淡薄。不足以資呼吸。故輕氣球升至二萬六千尺。而人己奄斃。則乘雲升天。尤
格致家所必無之理也。其他若空中有聲。榮光自天而下諸神。異質之天文聲學光學之理。皆屬平淡而無奇。凡若
此說。彼教士聞之必曰是固非言思擬議之所能及也。夫既非言思擬議之所能及。尚得謂之道尚得謂之教哉<sm>創\\世
記見慕維廉地理全志。失樂園\\詩見父約瑟乙卯中西通書</sm>。洋教以舊約新約西書為根本。彼中奉為聖經謂言皆有徵。幾若一字之成。固於
金湯。顧書中所言天地萬物之理。半屬故老傳聞。質之實測。恆多不合。特西人亦狃於習俗。莫敢竊議其非。自格致
日精重學光學電學化學之新理日密。歐洲淵雅之士於此信之既專。則於彼疑之必力。當有不期然而然者此亦
洋教盛衰之大幾也。</p>
<h 3>論各國教門</h>　<p>天下皆有一教。以為綱維蓋牖世教民之所不廢也考自佛教行於印度。回教盛於天方天主耶穌教
被於西洋。而語其支派。各有不同印度佛教。分而為三。一曰墨那敏教。即印度國舊教也一曰喇嘛教。即西藏之黃
教也。一曰墨魯赫教。即西藏之紅教也。天方回教。亦分為三。一曰由斯教即婆羅門舊教也。一曰穆罕默教。即穆罕
默德所剙行於阿丹者也。一曰北阿釐教。則其兄子所傳行於巴社者也。天主耶穌教。亦分為三。一曰加特力教即
天主舊教也。一曰波羅特士敦教。即耶穌新教也。一曰額利教。即希臘古教也。言乎各教所行之地。則自中南東三
印度。而緬甸。而暹羅而西藏。而青海。而南北蒙古。皆佛教也。自西印度之巴社阿丹。而西之阿非利加洲。而東之葱
嶺左右。哈薩克布魯特諸游牧。而天山南路諸城郭。以及歐羅巴洲之土耳其國。皆回教也。其大西洋之歐羅巴各
國外。大西洋之美利堅各國。則皆天主耶穌教也。其與我中國安南朝鮮日本之懦教。屹然共立為四。此外又有火
<pb　五b><rh>時務通攷　卷十八　教務五　五</rh>
教神教。散處於各方。亦有上蜜之流。俗尚祀鬼。無所謂教者。當我中國未通於外。所行者惟堯舜禹湯文武周孔之
道中庸言修道之謂教。亦非別有所謂教也。印度自佛未出世以前。皆婆羅門教。以事天潛人為本。即彼方之儒也
自佛教興而婆羅門教敦佛教衰而婆羅門教復盛。一盛為耶穌之天主教。再盛為穆罕默德之天方教。皆婆羅門
之支派。蓋歐州之學。其始皆根於印度。由漸而西。故天主天方。有時皆不出乎儒教之宗旨。即我中國自古至今。道
術分裂。儒分八。墨分三。老莊之道。亦分數支。蓋與佛教回教天主教之異流同源。無以殊也。嗚呼。自教術多端。同中
立異。門諍堅固。於一教中自相胡越。欲泯畛域而會大同。蓋亦未易言矣。故聖王在上。因其教不易其俗。齊其政不
易其宜。今中國各教皆蒲。雖其教旨各殊。而奉天治人則一也。安知昔之以遠而離者。今不以近而合乎。前有言西
國無佛教者。失西國圓無佛教。然未嘗無道教。其人蓋散處各國。孑身修錬。名曰巴柳士艮教。歐羅巴阿非利加兩
洲皆有之。特不若各教之紀年建朔耳。因論教而并及之。以見中西之教。未嘗不可合也。</p>
<h 3>論泰西教法原於九黎巫教</h>　<p>當亞伯拉罕時。己築祭壇獻燔祭。由摩西逆溯亞伯拉罕。不及四百年。則當夏后氏之
代。築壇燔柴。皆古祀天之禮見於堯典此必自中土流傳。其書稱天使稱神人而亞伯拉罕所遇。為設飲食與人無
異。後書亦稱摩西為神人。則所謂神人。亦祭司先知之流傳神語者非鬼神也。考其地。在布哈爾阿。當汗波斯之間
<sm>創世記。稱五@戰於\\西亭谷。注即@海</sm>去中土尤近。其時在夏中國禮教。己厯數百年。其託名天帝同誣。然禱祠之始。即知築壇燔祭
必有所以啟之。神使傳言。其詞近實。審其教律。實與巫同。國語觀射父說少皞之衰。九黎亂德民神襍糅。家為巫史
顓瑣受之。乃命南正重司天以屬神。命火正黎司地以屬民。使復舊常。無相侵瀆。此巫教之最古者。始自苗民呂刑
苗民咈用靈。鄭康成說。苗民丸黎之君。顓頊伐少皞。誅九黎。分流其子孫。居於西裔者為三苗。至高辛之衰。又復九
黎之惡。堯興又誅之。堯末又在朝。舜又竄之。禹攝位。又逆命。禹又誅之穆王惡此族。三生凶惡。故著其氏而謂之民。
帝典竄三苗於三危。司馬遷云。遷三苗於三危。以變西戎。又曰分此三苗。鄭曰。三苗為西裔諸侯猶為惡乃復分析
流之。是三苗之興最先。獨好巫鬼。至為梗化。故四凶皆只一遷。而三苗尚煩再徒其放流之地當極遠西人縱非有
苗之裔。其教碻為九黎之遺。所謂天使神人者。其為苗氏之巫無疑也。分背之時。蓋其族己逾流沙。析居鹹海。去亞
<pb　六a><rh>時務通攷　卷十八　教務五　六</rh>
伯拉罕之時未幾。曼衍流傳神。人襍糅之教。遂行於西土矣。摩西當中國商朝。而述誡首禁拜祀偶像。於時中土並
無偶像。而其書言所仇之邦。有巴力大袞亞斯大綠諸偶像神名。又有拜蛇蟲鳥獸以為神者。蓋上古人形未一如
山經所誌。神多異狀。墨子稱句芒。鳥身人首。疑亦九黎巫教。神人襍糅。各媚所事。以求福蔭。諸國所祀。與九黎並興
或亦分背三苗時。其巫師分散行術西戎與摩西教祖。本同源兩分流。爭為長雄。故神巫傳言。必以此為首誡。至其
禁拜日月星辰卜筮所以堅人信心附會證成肇造天地之說。而摩西用之。又以防入笠之招。而為背水之陣也。禁
吮變幻皆古巫術。摩西領衆出埃及。作各種術。而埃及法老亦有術土能作諸術。相關不勝則其術有優絀耳。惟七
日安息。不知所本。西厯用日月五星。注其日主。凡禮拜皆日值辰。故日本人即譯禮拜為日曜。考波斯教為太陽火
教。其教亦稱天主而拜日。波斯在西之東彌近中土。度苗民竄居西裔。巫教先及波斯摩西用其拜日之辰以為燔
祭之日。而諱所從來禁拜日月以別異於波斯之教。至其割禮則尤為荒誕不經矣。</p>
<h 3>巫教流傳西土碻證</h>　<p>巫教最古。顓項誅九黎舜竄三苗而其教流傳西裔自近而遠由印度首及波斯。佛教未興以
前。印度有婆羅門天祠。轉入波斯。為為波斯景教。由波斯轉入猶太。為猶太婆羅門教。亞伯拉罕之興。蓋在波斯之
後。猶太之前。絕域自古未通。其文字八變。而為今日泰西各國之文。又轉譯為華言。不啻重九譯。三豕渡河易滋燕
郢。無從@證載籍惟@書言洪水。回教書亦言洪水。由亞伯拉罕。上溯洪水。約五百年兩教所言同時。較可徴信即
為堯時洪水無疑。然則亞伯拉罕時。當夏之末造。摩西時當商之中葉。夏啟晚年德荒。亦崇巫術。故夏道尚忠。其失
也鬼。墨子述夏道。而數稱炎鬼。殷巫咸初作巫。蓋始立巫官以司神事。與摩西之興。相去未久周禮亦有巫官。沿二
代之舊典。特不甚重。又有夏祝商祝。皆司喪事祈禱自顓頊廢九黎。堯舜禹分竄三苗。而巫教萌芽於西夏商頗崇
九黎遺教。周重卜筮。修祀典。巫猶存而不廢。孔子祖述堯舜。憲章文武不述夏商。故言夏殷不足徵。名教既興巫遂
微於中邦。而轉盛於西域其書重數譯。而其中事物。有與古書印合者。足為教自中土流傳之碻證。創世記以一尺
為一肘。尺字從尸。以肘起度。說文中云婦人舒臂八寸為咫證一。祭用燔柴證二祭天築璮。證三。祭時取膏薦血即
詩所謂血膋。禮所謂合臭達陰證四。服有比疏。注謂極細之布。貴人乃得服。即禮所謂素積朝服十五升布。證五。重
<pb　六b><rh>時務通攷　卷十八　教務五　六</rh>
長子名分。即古宗法。證六。出埃及記。製禮衣。皆大袖廣裾革帶。畧如三代服制。證七。誡條祭肉出三日則不食。證八。
新婚者一年不從征。證九。田中收獲遺穗。不可取。以畁寡婦。證十。此三事。一見論語。一見禮記一見詩。疑皆自古相
傳之通例。詩人取以託詠。七十子後學。筆而錄之。故能吻合。樹果牲畜。取十一之稅。證十一。禁占卜。可知其時有卜
筮。證十二。禁祀日月星辰。可知其時祀日月星辰。證十三。雅各死時。諸子哭泣七十日。夏喪三月。約畧相同證十四。
凶事服麻衣索帶。與衰絰相近。證十五。至於禁人與獸交。可知舊傳狼種狗種之說不誣。禁身刻花紋。可知其時雕
題文身之俗猶在。亞伯拉罕時。諸國己有王。約瑟時埃及有膳長酒政。摩西時。埃及有術士議士。可見彼族之興。較
西戎諸族最後。其奉神為主。專取九黎巫教之遺。而草創制度。襍見夏商古時之法。耶穌以前。純為巫教耶穌則緣
巫教之事天禱疾。而兼竊佛氏之捨身度世。不生不滅。天堂地獄之說。別演新教。細考前後踪跡顯然無由遯飾矣。
<h 3>論摩西約法</h>　<p>摩西十誡。敬父母以下六條。甚合於理。原書并有詳細條例。云打父母者殺。罵父母者殺。姦後母者為
辱父姦母之姊妹者為辱母。姦姊妹者為辱父母。姦父之姊妹者為辱父。皆殺之。在室姦者男女皆殺。在野姦者殺
男留女。己出婦不可娶回。女在家不貞。己適人發覺者殺女似深明父子之親。夫婦之別。而在摩西前。載在創世記 
者有翁與媳生子。父與女生子。末言天神降譴。敘之世系視若當然。可見摩西以前。其族本屬狉獉摩西雖才畧過
人。仍屬草澤殺掠本色。而立部曠野。首重彝倫當必有所從受。九黎古諸侯所謂亂德。不過崇信巫疤。未常不分倫
理。故其遺教。未墜華風。五教既敷。早己放乎四海特未能悉遵而行。遷流既久。彼教之邪說盛而正理反衰今西夷
無知妄作。修改律例。父子相毆罪皆三月坐監。女子自主擇夫。先滛後配。棄夫改適。不為失行。雖有滛惡。婦無出例
此則耶穌以降日出日之@言。不如摩西之約法也。</p>
<h 3>辨摩西耶穌立教之異</h>　<p>摩西教祇傳以色列之族。禁本族人與他族為婚。其言上帝。亦稱以色列之祖。亞伯拉罕雅
各以撤之上帝。耶穌則斥以色列人。不可恃亞伯拉罕子孫。即邀神佑。又云有能從我者。即能外天上十二坐位。審
問以色列十二支派人。又以赴筵比喻。明當傳教異邦。稱上帝為獨一無二之神。又云神非死人之神。乃生人之神
<sm>俱見馬\\衣傳</sm>摩西行割禮。別其族於他族。耶穌承約翰用洗禮除割禮。合其族於異邦。摩西教人。重軍法律。耶穌申理辨
<pb　七a><rh>時務通攷　卷十八　教務五　七</rh>
非法律。馬太傳云。門徒不洗手就食。法利賽人詰以不遵遺法。耶穌喻以入口者不能污穢人。出口者始能污穢人。
耶穌教人不可出妻。或引摩西法律。有立書出妻相難。答以因人心忍。故設權制。馬可傳云。當安息日。門徒摘麥穗。
法利賽人責之。耶穌答以安息日為人而設非人為安息日而設耶穌在殿講道衆執一犯姦婦人。@摩西法律。當
用石砍死。耶穌問衆。何人自問。未嘗犯法律罪過。則可舉手行法。於是衆皆散。耶穌遂命此婦自去。摩西教最重燔
祭。耶穌除燔祭。摩西設教祈禱。欲得生前之福。故重財利。耶穌教人施捨。求死後永福。言富人入天國。難於駱駝穿
針孔處處不同故為舊教所嫉。至其徒彼得保羅等。猶數以毀摩西法律。為衆所仇。卒以見殺。摩西假教以合衆。其
言純是法。耶穌用衆以行教。其言彌近理。故耶穌行而摩西廢。其淵源仍述摩西者。緣西裔巫教。皆口傳無書。摩西
之書。己遍傳中亞細亞各國彼族舊教。居猶太久。己與猶太景教。互相參混為一。耶穌為大闢之裔。生於是邦。初時
登山受錄。假神術以勝羣巫。為行教之助。託神子以貶諸教。為立教之基。不引舊約之書。無徵不信。觀其講論。言必
引經。而別為解難。其理彌正。而其量彌廣與摩西之用心不同。宜其為西教不祧之祖也。
<h 3>論耶穌教法淵源釋墨</h>　<p>佛法出家不娶。以六親為緣為孽。一切平等無有高下。教人施捨。心無留戀。摩西法律。則有
妻妾奴婢等威。重生前之福利耶穌承摩西之後。采佛氏之旨。酌而取中。使人易從。除出妻之律。無取妾之條。禁同
族相買為奴婢。於兩教為中立調停。令同教者鬻產共財。喻富人入天國。難於駝穿針孔。接待門徒者必得福。則布
施之義也。馬太傳云。耶穌欲渡海。一門徒求歸葬父耶穌云讓死人去葬死人。若從我去。又云自我來後。子當與父
疏。女當與母疏。婦當與姑疏人之仇敵。即在家人。此棄妄緣之義也。又云人不可受夫子之稱。只有一師乃是基督。
不可稱為人父。只有一父。乃是天父。自尊者必降卑。自卑者必升高。則平等之義也。而身自出家。門徒不娶。言靈魂
生天無配偶。舍生命者乃得主命。天地俱有毀。惟從耶穌得度者永生。不信者永淪地獄。緣釋氏淨業生天。捨身度
世。不生不滅。死後天堂地獄。賞罰之說。而變其說為盡性事天。以合應識降生。為天獨子。作世救主之本旨。其法較
佛氏易行。其義較佛氏為密。而始終歸宿。皆由釋氏脫胎。不能諱所從來也。福音傳。記耶穌登山訓衆。明虛心哀慟。
柔和憐恤。忍辱諸義。皆反證以明因果。又言遭人逼迫辱詈毀謗。當生歡喜。釋律誡殺人姦滛。皆剖折幾微。誡業深
<pb　七b><rh>時務通攷　卷十八　教務五　七</rh>
意。命門徒傳教。不必齊糧。擇好善人家。受其供養。為門徒摩頂受誡。每申一義。必設譬喻。皆是釋氏堯慶路加傳言
一財主死入冥受苦。望見亞伯拉罕。携一乞丐同行。財主呼救。亞伯拉罕語以生前享福。至死宜有此苦。乞丐生前
受苦多。死宜有此福。且彼此中間有深淵相隔。無緣相救。死即入冥。一河相隔。亯受乘除。苦樂循環。皆釋氏之巵言。
亦其蹤跡之顯然者也。墨子書亟稱天鬼。耕柱篇言鬼神之明。智於聖人。猶聰明之與聾瞽也。墨述夏道。夏道尚忠
其失也鬼。此九黎巫氏之遺。西教亞伯拉罕以降。相承所祖。與墨同原。而耶穌遂以神子降生。證成舊約。則凡言鬼
神者。不能抗尊。凡言聖人者。莫能或外。墨主救人而不居功。故摩頂放踵殺身以利天下。佛氏之捨身度世。與之同
義。而耶穌自命為救世主。預言必為世流血贖罪。且勗門徒當舍生命。以傳教為重。彼得保羅以降十餘人。皆為異
教仇害。其教竟以此大行。耶穌之教。發端於約翰。約翰不知其所自來。裮衣革帶。食蝗蟲野蜜。類墨家行徑。創洗禮。
<sm>耶穌曾詰法利賽人。洗禮\\是從天來。抑何人所創</sm>。斥以色列人。毋恃亞伯拉罕為祖。摩西法。兄弟死。當娶其妻。約翰以諫希律王。娶弟妻見
殺。耶穌為門徒言摩西之法。至約翰而止。其人即非中產。其教於墨家。必概乎有聞。故不假神術。專求克己。而毅然
破除彼族成見。創行新教。人皆聽從。耶穌初起。借其獎成之力。耶穌稱之云。自先知以來。惟約翰最大。又云。約翰來。
不飲不食。人以為鬼附人子來。且飲且食。人又以為飲食之人。及耶穌教行。尚有疑為約翰復生者。西教之興。興於
耶穌。實興於約翰也。　墨氏兼愛尚同。孟子斥為無父。言雖過甚。然其流獘實將至此。楊光先闢邪論。謂孟子距楊
墨。恐人無父無君。耶穌之教惟恐人有父有君。此亦極意深文之論。然其原取法乎墨。故流弊同歸。摩西十誡。四誡
事天。六誡治人。亦首重敬父母。其律法敺詈父母皆死刑。耶穌櫽括其說。第一盡心事天。第二愛人如己。雖云古傳
律法。盡此兩端。實與舊誡不合。一時耶穌之母。與兄弟姊妹在戶外。欲與耶穌語。人告之。耶穌云。誰為我母。與兄弟
姊妹。指門徒云。此即我母與兄弟姊妹。又云人不可受夫子之稱。惟有基督為人之師。人不可稱人為父。惟有天父
為人之父。耶穌將渡海。一門徒請歸葬父耶穌言讓死人去葬死人。若從我去。此即愛無差等。葬非利親之說。耶穌
受之約翰。聞於埃及。而摩西舊約之所無也　合釋墨兩家。盡耶穌立教宗旨。與摩西截然異道。惟稱造天地主。是
原其家世巫傳。又以託其神子降生之說。長於埃及。學各國方言。受洗約翰。是學於釋墨之淵源。佛以天地為物顧
<pb　八a><rh>時務通攷　卷十八　教務五　八</rh>
謂先有天地。然後有諸天之神。故言三界內外。惟我獨尊墨稱天鬼。以貶聖人而不言神之所始。耶穌既兼取兩家
欲獨張一教。適摩西舊藉有造天地主。可以涵蓋一切。證天鬼之無上。排三界之獨尊。不禁祀別神。不能定民志。不
并除燔祭。不能杜偶像。不兼愛平等。不能禁人不祀其先人。祀其先則與禁拜神專事主之宗旨相背。摩西教行。爭
殺無己。惟以祈神蒙佑。拜偶像見譴。為互相殺戮注脚。其是非概置不論。故舊約但言生前禍福。不言死後賞罰耶
穌欲用教以止殺。無治世之權。非平等尚同。不能破除各族畛域之見。爭殺之習。不尊不信。非用天堂地獄之說。無
以示勸懲。第言天堂地獄。襲佛常談無以勝佛教。且既有輪迴。則智者或以及身之取償。易其來生之福報。故原始
要終。易為永賞永罰。惕之以生時易盡。驅之以死後必由。是亦救世之苦心。而其教之所以盛行也。</p>
<h 3>論耶穌之言有合於老莊</h>　<p>明時利馬竇獻書。并進神仙骨。考新舊約書無神仙之說。利馬竇天主教士。何以忽談神
仙。或言天主教中。規律頗襍。有長齊者。有談修煉者。不知始於何時。此於耶穌無傳。當是後來增竄。然老莊之言。寶
有為耶穌先導者。老子云。外其身而身存。後其身而身先。耶穌謂舍生命者。乃得生命。卑謙者必升高。在後者必反
在前。即此意。老子云。六親不和。有孝慈。國家昏亂。有忠臣。絕聖棄智。民利百倍。絕仁棄義。民復孝慈。絕巧棄利。盜賊
無有。此三者。以為文不足。故令有所屬。耶穌令人父子相疏。而統以愛人如己。是絕仁棄義之意。教人凡事不必預
慮言行。皆聽命於主。除悔罪祈禱之外。多言即罪。戒學偽師。揚偽善。即絕聖棄智之意。教門徒無慮衣食。令人鬻產
濟貧。是絕巧棄利之意。所謂以為文不足。故令有所屬。老氏欲屬之於素樸。耶穌則一是屬之於神。老子云。始制有
名。名亦既有。天亦將知止。知止可以不殆。耶穌言不可令人稱己為師。惟師基督不可稱人為父。惟有天父。己為大
闢之裔。而引舊約證摩西為僕。己為其主。言己在亞伯拉罕之先。指門徒為母兄弟。皆是毀名之意。老子云天道猶
張弓高者抑之。下者舉之。有餘者損之不足者補之又云貴以賤為本。高以下為基孤寡不穀人之所惡而王公以
為稱。物或損之而益。或益之而損。耶穌為門徒洗足訓以卑謙。嘗訓衆云。飢者必得飽哭者必得樂飽者必得飢笑
者必得泣。為人毀。當生喜歡為人譽當生夏懼。又指嬰孩訓門徒云。凡人在中。極小者將要極大。其旨正同。老子云。
以德報怨。耶穌訓門徒亦云汎汝者必愛罵汝者須祝之。汝不道人短。人不道汝短。汝能恕人罪。人亦恕汝罪即此
<pb　八b><rh>時務通攷　卷十八　教務五　八</rh>
意。老子云可以長生又云死而不亡者壽即永生復活之說莊子云天其運乎孰主宰是。孰綱維是孰居無事而勸
是即造化主宰之說。莊子曰吹萬不同而其自起也。令其自己。耶穌亦喻言風從樹吹過。但聞其聲孰知從何處來
何處去。莊子言指窮於為薪火傳也即耶穌言屬地者必不久。屬神者必長存之義或不謀而相合。抑薪火之相傳
蓋不可知而可知也</p>
<h 3>論天主別於婆羅門教之始</h>　<p>巫教西行始為印度婆羅門教佛經有@羅門天祠。斥為外道此在佛教未興以前流
傳先及波斯。為太陽火教禮報天而生日。九黎巫教。本少皞諸侯崇巫事天仍沿報天主日之義故波斯衍其教法
主拜太陽。謂之景教西語稱爾釐來景。譯猶言光也由波斯轉傳猶太。時距不遠亞伯拉罕生於其間由波斯傳猶
太時。即己覃及埃及阿剌伯。希腊。東土耳基其源濫觴。未分門戶。當罕伯拉罕時即有撤冷王為至上上帝祭司與
亞伯拉罕祝福。巫家拜天原各依一神為主。因所奉之神各異故未流之派遂分。即創世記所稱上帝亦每言亞伯
拉罕上帝。以撒上帝。以色列上帝。而出埃及記言諸邦所奉有大袞巴力亞斯大綠諸神入主出奴各爭靈異。以色
列之族。遂不容於埃及商之中葉摩西起於埃及@術既盛。遂領其衆擇曠地而居至阿剌伯之西乃山。推崇主神。
刻石傳誡。作創世記以證其神為上帝。張其教所從來。專令其族信徒從尚未及於他族此天主教別於@羅門舊教
之始</p>
<h 3>論景教參合釋巫由回教以入天主</h>　<p>佛生於周莊王時。厯春秋秦漢遂盡變五印度之@羅門教。漸被波斯而吐番
西藏等地。猶奉@羅門教。唐陳元奘使西域經厯各國之奉祀天神者。皆以為@羅門種自佛滅度距耶穌出世六
百年間西國互相興滅。迭為分合。其間異教者。反相襍糅。同原者轉分流派。波斯景教本古巫教之傳為條支舊地
實回部之祖國宜為回教所祖。而唐貞觀間大秦僧阿羅本。將經像來獻。詔立大秦寺。度僧二十一人閱七朝代宗
建中二年。大秦寺僧景凈。述其緣起。撰景教流行碑。所貢經二十七部。無可考。而所貢之像。則三一妙身。無元真主
阿羅訶。又有三一分身。景尊彌施阿則三一妙身之母。碑中所云室女誕聖於大秦者也所稱既為佛號。純是梵言。
而室女誕聖乃述瑪利亞生耶穌事。佛教既未入大秦。景教<sm>即太陽\\大教</sm>又與耶穌為二曼衍支離。不可究詰西人李提
<pb　九a><rh>時務通攷　卷十八　教務五</rh>
摩太書。言西國當中華周朝。如波斯希臘埃及巴比倫等國。皆兼并地廣。互相吞夷。後有羅馬崛起。乃席捲諸國而
滅之。羅馬即大秦。考其席捲諸國。當在秦時慕中國之稱。以大秦為號。佛滅度後。其教浸盛。先及波斯。波斯舊教。為
佛教所奪。誦其說習其語仿行其法。故有經像讚號。立寺度僧之事。及為羅馬所并。東漢之末。天主教遍行羅馬至
唐時教權正盛。羅馬方興。景教之徒因以梵語佛號加於耶穌母子。而統以大秦之國號。<sm>耶穌生於猶太。其教既\\行。後猶太已屬大秦</sm>仍
冒景教之舊名。<sm>西人言爾釐利景是最之古名。蓋\\天主教原出於古巫教。亦一證也</sm>故景教流行碑。言氣水火土四行。則取於佛書。言判十字以定四
方。則從天方教之說。此景教之參釋氏。以合巫家。由回教以入天主之始末也。</p>
<h 3>論猶太援天主以入回教</h>　<p>阿剌伯地。在猶太波斯之間。當波斯景教傳入猶太。阿剌伯同受其傳。各祀主神。不名一
教考回教書云。其教出於西印度之阿丹國。阿丹即今阿富汗。則在波斯東。與波斯接境。孰先孰後。姑勿具論要為
九黎古巫氏之遺教。其出較亞伯拉罕稍前。教同源而人異族。當摩西未出以前。其教在埃及者。與以危列族為仇。
摩西既興翦滅事別神諸國。則天主教盛。而回教衰。及巴比倫王崛興。原崇舊教。其地東至印度。西至古實。回教又
盛。而天主教＠。其後巴比倫大力烏王。信從以色列上帝。以色列族復居猶太。振興神教。回族舊教。由是亦述摩西。
摩西上山受誡四十日回教有四十日清齊。摩西誡不潔者。不可食豕兔等物。回教不食豕肉。此猶太教援天主以
入回教。為兩教別派之由來也。</p>
<h 3>論猶太教影附摩西專背耶穌</h>　<p>耶穌既興。回教之在猶太者。殺耶穌在埃及希腊羅馬者。又殺其傳教弟子。耶穌後
三百年。羅馬皇肯斯旦。時勢最强。地最廣。東至波斯巴比倫屬馬。南至亞非利加。埃及屬馬北至歐洲中界。希腊屬
馬肯斯旦崇信耶穌。則回教衰而天主教又盛埃及希腊。皆歸天主教。而猶太一教。界乎兩教之間。於摩西則引而
同之。於耶穌則別而異之歧之中又有歧此猶太教影附摩西。專背耶穌之分合蹝跡也。</p>
<h 3>論天方教出入依違</h>　<p>羅馬皇肯斯旦後三百年。在隋開皇時。而穆罕默德出其後別為天方教。彼書天方古史。言阿
丹為治世之初祖。傳二千年。後洪水汎濫。有大聖努海受命治水。阿丹傳施師。師傳努海海傳易卜刺欣。欣傳司馬
儀儀傳母撒撒傳達五德德傳爾撒。撒不得其傳。六百年而後穆罕默德生。爾撒即耶穌之對音。彼書目言穆罕默
<pb　九b><rh>時務通攷　卷十八　教務五　九</rh>
德。後耶穌六百年。此其證也。然其教所遵行。有摩西舊誡。而無耶穌新律。如七日禮拜。四十日清齋。不食豕駝肉之
屬。惟以十字為天方交线有疑於十字架之飾詞。考景教碑言判十字以定四方。新約書耶穌常語使徒。須背十字
架從人子。似非指被釘之十字架言。十字架為天方交线正與景教碑意合。當即明造天地之旨。而耶穌被釘十字
架偶與之涉。彼徒衍說認鼠為璞耳。其教由猶太衍傳。特欲推彼族一人以為宋主。與耶穌無涉。此天方教出入依
違之徵驗也。</p>
<h 3>論耶穌由天主教別出</h>　<p>羅馬教皇。由盛而衰。在宋之末年。教皇移挪孫第三。欲除異己特於羅馬設一署名為滅異
端之署。其時希腊教衆叛羅馬教王自立教會。至明末教王益殺不辜日耳曼人路得。倡明教旨。力詆教王。歐洲北
半仿希腊東教故事。自立教會。名救世原教。此耶穌教由天主教而別出之緣由也。</p>
<h 3>論天主佛教迭為盛衰源流</h>　<p>自摩西以巫開部落。自稱上帝之僕為部長。而別立祭司。摩西卒後。立祭司為士師。傳
神命。聽訟獄。號為先知。亦稱先見。純是巫教。至撒母耳始傳神命。立掃羅馬為主與祭司共治。掃羅廢而大闢興其子
所羅門繼立。始造殿宇。闡教律名聞四國。教之流傳自此始。其後屢興滅。卒後為巴比倫所虜。教中廢。至以斯喇尼
希米。請於大利烏王。遷其族於猶太。復興舊教。自被虜巴比倫後。國滅無王。而號先知說預言者日衆猶太舊傳巫
教。以色列族久居猶太。傳摩西誡命之書。同原於巫。遂相合為一。其時在西漢。佛教已興於印度傳及波斯。波斯古
條支。即安息。近連五印度之西。故亦稱西印度。猶太西語稱如德亞。秦漢時屬於波斯。宜為釋民遺教所及。歐洲有
巴柳士良教。散處各國。子身修鍊。西人書。言古時多隱者。伏處山洞清修。不與世事。而不能考其由來。蓋老子西出
流沙。其教流傳西域。墨氏尚儉。尚同兼愛。數稱天鬼雖無傳教西域踨跡。而自漢張騫尋河源。見條支鳥卵。行已至
地中海班超使西域。至安息欲遺甘英通大秦入海。舟人言海中有思慕之物。使人懷悲。若漢使不戀父母妻子者。
乃可入。英卒不能渡此海。亦指地中海。是地中海以東。耶穌教之祖國。漢時已大通墨氏之教。秦以後微於中邦。而
轉流於西土。埃及為泰西文教最古之國。其盛在周末。至秦漢之際。文直行類鐘鼎而每書皆分為數格。如史表。考
墨子經說上下篇。有釋文釋言釋名釋實諸條。皆堅白同異之辨。大意是改定名實語言文字。而語多難解。其總綱
<pb　十a><rh>時務通攷　卷十八　教務五</rh>
則在經上下篇。篇末云。此書旁行正。無非謂書義旁行而直讀亦相通不背也。埃及文直讀而兼旁行。正與相合。墨
氏之學。蓋早流埃及。耶穌生於漢哀帝時。有博士從東方來見。有星降於猶太。知生真人。該撤分封之希律王。都於
猶太。聞這欲殺耶穌。神示逃往埃及。長而還鄉。時有約翰。在約但河施洗。耶穌從受洗禮。約翰號於眾。目為基督不
敢自居於師。遺門徒相從。耶穌遂禁食清齋。登山受籙。以戒定勝魔鬼。遂著靈異。續得十二使徒。周流四方講道。兼
能起死疾。驅鬼崇。治喑聾跛躃。止風禁水。幻食變相諸神仙術。所在從者數千人。為舊教祭司諸長老。及猶太不信。
耶穌教人所忌見殺。先示預言。捨身度世。三日從墓中復活。顯示門徒。及母之姊妹。監守者失其尸。祭司諸人。以門
徒竊去。解說於衆。其後使徒傳教四方。專述耶穌。而在猶太之以色列人。仍守摩西舊律。不信耶穌。原以色列神教
摩西以前。專治一族。尼希米以後。族教合於異邦。耶穌以來。同族又分為兩教顧其前分為兩段。有國之際特假巫
以治人。亡國以來。始因教以收族。教始萌芽。而不外於巫。至耶穌則參合釋墨二家遺言。而推本家傳世巫仍以事
神為主。專意行教。自成一家。故今天主耶穌教。皆讚述耶穌。不道摩西也。耶穌生而智慧。十二歲即能入殿講論長
於埃及。必多識中土流傳埃及之古書。故其教律訓言。迥異於摩西。而同於墨翟者十三。約翰衣褐。食蝗蟲野蜜創
行洗禮。責以色列人。不可恃亞伯拉罕。言行皆與摩西之教相背新約書馬太馬可約翰傳福音。<sm>傳福音之約翰。乃\\耶穌弟子。與施@
約翰別\\一人。</sm>皆述其事。而不言所自來。惟路加傳言其母為亞倫之後。<sm>亞倫乃以\\色列人</sm>而無世系。且與耶穌同歲而生。不應耶
穌向其受洗。况既有出處何得有該撒人詰所從來。而約翰不答。後約翰為希律王所殺。惟門人收葬。未聞有親屬。
路加此一叚語。明是坿會。觀其刻已教人。遺親外身。確係墨家者流。疑是中土之人。述墨氏遺教者。耶穌親從受業。
故得於墨教尤深。釋氏之教。由印度而西。耶穌及其門徒。皆能作各國方言。意必讀佛氏之書。竊取其意。故其說合
於佛者十七。舊教祭司猶是平人。耶穌後教士。皆出家不娶此仿釋氏出家。要人敬信。而捨身度世。亦附會佛經立
言羅馬自漢至唐。為泰西一統之國。西并波斯。耶穌後三百年。羅馬皇肎斯旦進教受禮。耶穌教盛。而佛教浸衰。則
當中國六朝。佛教乃由印度而東。行於中土。至唐代日耳曼沙厘曼王。奄有歐洲中境。尤篤信教命。教士與百官同
理國政。總教主之權。尤重奉冕。立沙厘曼為日耳曼皇。并為羅馬皇。則耶穌教愈盛。佛教愈衰。故唐時大秦僧貢經
<pb　十b><rh>時務通攷　卷十八　教務五　十</rh>
像。以@@奉於耶穌。而以波斯冒於羅馬<sm>景教碑云。景宿告祥。波斯\\覩耀以來資。是來自波斯。</sm>不謂大秦之源於波斯。反以為波斯之出自大
秦。<sm>天寶四年詔云。波\\期經教出自大秦</sm>蓋其教衰微。為勢所奪。影坿以自存。不覺數典而忘祖。此天主教與佛教。在西土送為盛衰之
源流也。</p>
<h 3>論耶穌教分二派盛衰原起</h>　<p>當五代之際。大教主始稱為教皇。東至俄。<sm>唐初回教之厚罕默德。興於阿剌伯。新兼波\\斯。勢張盛。欲强羅馬人回教。羅馬不從。於是
阿剌伯數攻單馬。是時俄羅斯與於北土。以兵\\來浸。羅馬與約和親。從此俄羅斯奉天主教。</sm>西至英。凡國王即位大典。皆教皇奉冕立之。然後發號境內。通告鄰
邦。遇兩國相爭。皆請教皇為定曲直。如有不服。國輙被兵。主輙被廢。元末明初。傳至教皇移挪孫第三。誅滅異教。一
時焚死二千五百餘人。滅死受刑者。藉家充軍。又四萬七千二百餘人。法國承其意旨。令民自殺異教者。一日死三
萬人。日耳曼人路得。起而攻其說。謂教不立王。以刑脅人入教。非耶穌本旨。於是取耶穌之書。譯解流傳。別立教規。
人主入教。不奪其尊。教士娶妻不出家。祈禱上帝。但自齋潔在家如廣。其言彌近理。而教皇又重法以為之敺。故從
者如歸市。教主始令諸王捕殺。而其教己盛行。德意志列邦。首從新教。英荷嗹瑞等國次第服從。教皇令不行。而勢
頓衰。惟意大利佛朗西比利時西班牙葡萄牙等國。猶奉舊天主教。自是君與民因分教相殺。國與國因分教相攻。
前後肆朝。市膏原野。以數百萬。明天啟時。爭教未定利馬竇渡海東來。而艾如畧湯若望等。接踵而至。蓋其教衰於
西。而欲行之於東也。既覩中國聖人之書。知其言不易入。始竊取中國教言。變其說以相坿會。而雜引經傳敬天之
說。以為造天地主宰之證。隱攻聖教以王者祀天之非。見佛教早行中上。則極力攻之以自見。諸人皆天主教。時有
龐迪我熊三拔。明厯法周子愚薦之入局測驗。於是西人之入中國者。以推算為名。而陰行其教。湯若望進天主圖
像。朝士相與提唱。於是幾輔設天主堂。若望與羅雅谷。奉詔供事厯局我　朝定鼎苦望上書。進西洋像器。得　
　旨試行。特命湯若望南懷仁為欽天監官。新安楊光先。摘其日食交會之誤。遂黜湯若望等。授楊光先監副。尋轉
監正。六年以推閏失實。遺戌。復用湯若望南懷仁光。先乃為不得己書。以攻天主教。其時耶穌教尚為天主教所遏。
未暢行於西。故不遑及遠。自明景泰時。羅馬國亡。而法朗西與教皇相倚為重。法欲因保教而稱帝。繼羅馬古皇之
位及普法大戰。法敗而教皇頓衰。義大利王入居羅馬故城。收奪教權。封禁教產日耳曼列邦。推普為德意志皇。首
<pb　十一a><rh>時務通攷　卷十八　教務五</rh>
從新教。於是兩教並立。名天主教為公教。耶穌教為修教。其統名為救世教修教。自別稱為救世原教。公教斥修教
為後起之異端。修教斥公教為橫行之邪說。而其演說耶穌。為救世之主與造化主宰。禁祀別神。及以其教遍傳萬
國宗旨原同。波瀾莫二。此耶穌以後。分為二派之盛衰原起也。</p>
<h 3>論耶穌教術近理而害正</h>　<p>六合之外。聖人存而不論。易有先天太極。乃無名無象。强擬諸形像。謂之元氣。易緯云。太
極元氣。函三為一。繋傳易有太極。是生兩儀。兩儀謂乾坤元氣。分而為天地。元氣之精。為之主宰。其理固然。然元氣
之猜。仍屬天體。故文言則為上帝。質言則為天。不能分別。老子言一生二。二生三。亦謂太極。元氣生兩儀。兩儀之氣
交。交氣別為一。與原氣為三。交氣精者為人。煩者為物。故曰三生萬物。與易緯旨同。惟其宗虛無求於六合之外。故
所言有與西教消息透露者。如曰吾不知誰之子。象帝之先。有物混成。先天地生。獨立而不改。周行而不殆。吾不知
其名。字之曰道。人法地。地法天。天法道。道法自然。又曰能知古始。以閱衆甫。皆求知於天地以前。約翰傳福音云。太
初有道。道與神同。在道即是神。萬物乃藉道創造而成。生命在道中。生命者人之光也。光能照暗。暗不見光。故耶穌
降世。為世真光。光在道中。道即是神。然則光者神之分。神者光之原。合道者神之用。神即老氏所謂自然。光即老氏
所謂有物混成。先天地生。獨立不改周行不殆。不知其名。强字曰道者也。莊子所謂渾沌氏。山海經所謂帝江。其實
神即太極元氣。未分之始。即函陰陽中三氣。是謂函三為一。己分陽儀。而後有光。光即天體乾體。元氣不用事。而光
用事。故聖人稱天為帝。推本兩儀既分為名象之始。而太極無名象可言。其降曰命。其生於天命。降於人為性。率循
其性。是謂法天。故中庸曰。天命之謂性。率性之謂道。董子言道之大原出於天也。老氏欲尊道於天之先。不能禁人
@道從何始。舍自然一義。更無推本處。故曰道法自然。以道視天地。則天地亦一物。西教正同此意。謂天地由道造
成於元氣@加名象。稱為獨一之神。舊約創世記注耶和華譯言自然之謂。而阿羅本所獻天主像。亦稱三一妙身。
@元真主。無論太極元氣。無名象可稱。即從陽儀天體聖人所稱為上帝者。推本為元氣化身。與帝同名。與人同象
亦何能時時顯示。命人祭祀。教人讚頌。導人爭戰。如舊約所云。耶穌知其於理不達。故目承為上帝之子。專行專斷。
禁絕指神起誓。不稱神降傳言。其遭忌見殺在此。其教變邪進正。令人信從亦在此。耶穌常引舊約。解之云。經言以
<pb　十一b><rh>時務通攷　卷十八　教務五　十一</rh>
色列上帝。是生人之上帝。非死人之上帝。明言神憑依在。人人在神始在。由此觀之。耶穌蓋實通造化之微旨。特稱
天以教人。並非因人以立教。惟取法釋墨。謬於周孔。雖為父言慈。為子言孝。為夫婦言相愛相終。為主言恕。為僕言
忠。為兄弟朋友言信義。於名教無違。而推本天父為一尊。以待人如己為宗旨。指門徒為母。令人專心從教。父子相
疏。言世人平等。不當有尊。始終未言事君之義。則隱與名教相反。其精華在稱天以教。令人敬畏修省。所謂挾天子
以令天下。其所託足以攻別教。而非別教所能搖。統於一尊。則名教之尊卑。幾難自立。程子言佛氏之言。尤為近理。
其為害尤甚。况又進於佛氏者乎。</p>
<h 3>論傳教積弊</h>　<p>外國傳教之士。買中國召@之由。洋人之到中華。不遠數萬里。統計十餘國。不外通商傳教兩端。通商
則漸奪中國之利。傳教則并欲奪華人之心。陽託修和。陰懷叵測。而教民交涉之案。遂迭起矣。夫泰西本基督一教。
分而為三。一曰耶穌教。一曰天主教。一曰希腊教。其教或分或合。有盛有衰。而教士則必周游各地。勸導人民。使之
尊奉其教。亦以行道為言。中國既許洋人傳教。自必按照條約。為之保護。而各教士所到之處。理亦應歸地方官約
束。不得干預公事。無如中國莠民。每倚進教為護符。作奸犯科。無所不至。或鄉愚被其訛詐。或孤弱受其欺凌。或强
佔人妻。或橫侵人產。或租項應交業主。延不清償。或錢糧應繳公庭。抗不完納。或因公事而藉端推諉。或因小忿而
毆斃平民。種種妄為。幾難盡述。傳教者又往往不知底細。受其瞞聳。存心袒護。出靣扛幫。常有被控在官。匿不到案。
甚至犯法既經議罪。竟公然縱之出洋。致令無處緝兇。案懸莫結。而地方官恐啟@端。先存戒慎。又不知外國律例。
辦理茫然。遷就定讞。以至平民受屈。伸理無從。積怨日深。羣思報復。於是拆教堂。辱教士。及民教互斗之案。層見疊
出。雖迭經大臣查辦。或以相距太遠。未悉隱情或以律例不同。各執一是。訊斷殊表。周折定案。每致稽延。彼乃恃强
多方要挾。首犯既已抵罪。毀物復索賠償。有司既已謫官。藉口添開口岸。蔑理悖情。殊乖和約。倘欲顧全大局。必須
善籌良法。彼此遵守。永遠相安。夫華民各具天良。稍明義理之人。　從不為彼教所惑。凡進教者。或為財利所誘。不克
自持。或以狂病未瘳。失其本性。或奸民倚為聲勢。或犯罪求為擊援。必先有藐官玩法之心。乃敢作逆理拂情之事。
夫教士雖屬西人。而入教者固中國之黎民也。以中國之黎民。准彼傳教。己覺曲全和誼。大度涵容。而又抑此伸彼。
<pb　一a><rh>時務通攷　卷十九　學校</rh>
豈真欲驅通國之人。蓋為教民而後快耶。其患尚忍言哉。自後宜令入教之人。開列姓名。報明地方官。與該國領事。
注入冊內。並另編門牌。書教民二字。衣帽亦稍示區別。遇有事故。仍依華例辦理。其與領事會審。不許教士廻護。倘
係現在案犯。及先未報明注冊者。概不作教民論。徑由地方官自辦。教士更不得過問馬。至各教士有干預公事。挾
詐多端者。應議重罰。立即咨請該國公使。飭遺回國。以儆效尤。</p>
