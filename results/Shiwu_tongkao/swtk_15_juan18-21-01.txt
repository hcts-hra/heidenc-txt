<pb 一><rh>時務通攷　卷十八　教務一　一</rh>
<ti>時務通攷卷十八</ti>
<h 1>教務一</h>
<h 2>教派</h>
<h 3>西教總說</h>　<p>西方之教大者有三曰佛教曰天主教曰回教佛教漢时入中國回教唐时入中國天主教明時始入中
國而其立教則在佛教之後回教之前溯其淵源又在佛教之前今已蔓延於五大洲中國所傳有舊約新約諸書。
其梗概略可考見士大夫以其異教屏置勿道然中外交涉。此為一大關繋。若於彼教之說一無所知遇事即無以
因應矣。　太西之教自古紛岐而為功為禍為愚為明。亦不一致西國無天主教之名耶穌教人外之。曰羅馬教。自
名耶穌教曰救世教。曰復原教。中國名羅馬教曰天主教亦彼教中自名之也西國亦無耶穌教專名。天主教人外
之曰紅毛教曰歧出教因其歧而二之也。究之兩教同以救靈為心。不過一有本一無本非有邪正之懸殊也</p>
<h 3>天主教分三支</h>　<p>天主教相沿至今。分三大支其初本是古教同歸一原以後立說紛龎各執一是遂有分支之說一
曰猶太教。即天主古教也一曰基督教一曰耶穌教</p>
<h 3>猶太教</h>　<p>猶太教。教中之人。從光緒十六年以前計算。俄國波蘭得二百萬墺斯得一百十萬普魯士得三十萬德意
志總得五十萬。法蘭西得十五萬英吉利得四萬五十賽士蘭得三十其外各國。約得七八萬各國待其教中與本
國一視同仁者惟英吉利法蘭西比利時而教民反少於他國一千八百年以來。經耶穌教設法勸化。而猶太教祇
守舊不二其歸耶穌者祇二萬人此天主教之古教也</p>
<h 3>基督教</h>　<p>基督譯言帝王之尊耶穌名基利斯督故曰基督其教師無夫婦一倫亦不許平常人閱新約舊約<sm>馬約耶\\為降生
以前之書新約耶\\稣降生以後之業</sm>。其教本始於猶太沿至於今教人約得三萬萬八千萬@@人分為數派一曰辣丁教一曰希臘
教一曰自主東教</p>
<h 3>耶穌教</h>　<p>耶穌教。教人約一萬萬名教門共分四大派一曰路@@派一曰改正教一曰英國國教一曰小教門</p>
<h 3>辣丁教</h>　<p>辣丁教專向習辣丁文字又名羅馬教即天主教也行於意大利而西班牙葡萄牙比利時祥羅利亞奧斯
<pb 二a><rh>時務通攷　卷十八</rh>
<p>馬加諸國。而德意志數邦。賽士蘭七邦。亦從之。其餘如法蘭西阿爾蘭希臘數處從者亦眾若夫俄羅斯土耳其亞
美利加墨西哥等國。入其教者殊不乏人約得一萬萬九千萬之數</p>
<h 3>希臘教</h>　<p>希臘教。亦名東教。最重聖餐洗禮<sm>禮拜時分鏝頭。日食\\聖餐入教則行洗禮</sm>教師@有妻室。許閱新舊約惟地獄之說與天主教
異。其教共有十會曰日路撒冷會曰亞力山打會曰安地亞會。曰君士但丁會。曰俄羅斯會曰夢吞泥高盧會曰墺
地利亞會。曰西奈山會。曰哥伯羅會。曰希利尼會即雅典會教民約七千四百六十三萬三千名。</p>
<h 3>自主東教</h>　<p>自主東教。共有三派。一為埃及國之布得教。約十五萬人一為波斯國之男禿司教。一為西利亞之阿美
尼亞教。而教規皆與希臘教小異。</p>
<h 3>路德教派</h>　<p>路德教派。以德國格士白登地方所定教規為主。其教行於德意志。瑞典。瑙威。普魯士。英吉利。法蘭西。荷
蘭。俄羅斯。八國。教人約共三千二百萬名。</p>
<h 3>改正教</h>　<p>改正教。人數約一千三百萬名。其中會名林立如長老會。十字架會。長子會。安息日會。聖書會而長老會最
盛。英美兩國多奉之。是會蘇格蘭得三百萬人。中入會者得一百萬。英國有會堂一百五@一曰英國國教。有教主
總司其事。其教最富。好粉飾華麗其教堂房屋衣服<起V>居。一切教門皆不能及教規祗三十九條奉教者靡不恪守。
一千八百七十八年。光緒四年阿爾蘭有教人六十八萬三千二百九十五名。美國有十六萬餘名開納臺即加那
大新蘇格蘭共有五十二萬名墺洲維多利亞有二十餘萬名。</p>
<h 3>小教門</h>　<p>小教門。其中顯而可舉者十會。一曰浸禮會。其洗禮將信人受教之始。浸入水內故與各會迥異其分支有
曰七日會者。有曰正會者。有曰不傳教會者有曰六禮會者。有曰自主會者。有曰河會者有曰酒布蘭那會者有曰
騰格會者。有曰孟龍會者有曰門徒會者各會人數。有多有少共約二百萬名。二曰兄弟會以為耶穌奉天主之命
降生。與世人皆為兄弟輩行。無所大小故曰兄弟亦名布利毛得會始於一千八百三十年即道光十年為教師布
利毛得所創。無一定章程。可以隨時更改最為蕪雜其人數英吉利得二萬八千名。美利堅約得十二萬名三曰自
主會。人數約得三十二萬名。四曰媚多地會亦曰美以美會始於一千七百二十九年。為英吉利教師威司里所創
<pb 二b><rh>時務通攷　卷十八　數務一　二</rh>
以後會中人。又意見不合。遂分各小會。人數得四百八十八萬四千二百餘名。五曰麻耳們會。為司密司約瑟所創
人數約得十餘萬名六曰朋友會亦名震動會。一千六百二十四年。即明天啟四年。為英吉利教師傅格司所創人
數得十萬三千八百餘名。其中美國人最多。可得十萬名。更有一會。名震動之中又震動會。人數約得一萬三千餘
名。七曰瑞典伯克會。始於一千六百八十年。即康熙十九年。為瑞典教師伯克所創。此會教堂最多。在英吉利得八
十處。美國路耶穌教人。私入是會者。六千餘名。得教堂五十處。八曰麻拉威會。始於一千四百五十年即明@泰元
年。創於德國麻拉威邦。然今麻拉威邦各處之人。反不入教。且反欲設計驅逐相害。以安百姓。亦可異也是會既創。
教人不能安居。遂紛紛遠出傳教。自安家食。不離父母之鄉者。甚寥寥馬。人數約十五萬八千餘名。九曰天一會人
數約十八萬四千餘名。十曰救眾會。以為此會專為救濟眾人而設。始於同治九年。為時最近人數美國約得八千
萬名。加那大約得七千名。英國約得二千名。此外尚有各小會。會名繁多。約數百會。人數極少有章程不善者。有立
說虛妄者。以故不能著名。傳之廣遠其稍能表見者。如開波勒會。基督扯梯司得會。基督門徒會。福音會自主兄弟
會。歐芬會。散地@會等。人數未詳。以上各會均為耶穌分衍。以教為榦。以會為技。愈分愈多。散而無紀。大抵西人多
喜自主。心極變遷。故厯久相傳不能守一。故有此紛紛更動也。</p>
<h 3>天主教會名規制</h>　<p>天主教有數十百會。如耶穌會傳教會。方濟各會等。其最著名者為耶穌會。始於一千四百九十
一年。即首創者曰浸禮會。在各國傳教。未幾德國美國。亦相繼立會傳教。一時凡得二十一會。會中經費皆由眾出
定例不准吸煙飲酒。須讀全超性。及各種有用書籍。苦修五六年。或十餘年。果能才德兼優。方得與東鐸教師之選
故耶穌會教士。皆為當行出色之人。其會長之權。亦幾與教王相埒。然不侵不叛。奉法維謹。其選教王也。凡遇教王
崩逝。各機樞大臣。皆循例赴都封處宮內公同選舉。選定。讀祝官高聲@@宣唱。諸大臣拜乞俞允。謹進冠服。敦請
陞座。乃俯身行朝見禮。於是將新王御名布告天下王自樓閣賜見。@福眾人是為教王登位之禮。</p>
<h 3>天主教王統系</h>　<p>天主歷代相傳。自東漢至今。共二百六十三生。@攬教政。無人能僭其權。第一王曰伯都祿。承其緒
者曰理諾。以後各王。曰格肋多。曰格肋孟多一。曰亞納格肋多一。曰赫沃利斯多。曰亞力山德爾曰試斯篤一。日德
<pb 三a><rh>時務通攷　卷十八</rh>
勒福祿。曰喜日諾。曰庇護一。曰亞尼則多。曰沙德爾。曰愛留德略。曰味多爾一曰日斐利諾。曰加利斯多一。時在蜀
漢。曰吳爾葩諾一。曰彭濟亞諾。曰安德諾斯。曰法彼亞諾。曰歌爾納略。曰路爵一。曰斯德望一。曰試斯篤二。曰提阿
尼昔。曰斐利斯一。時在晉紀。曰歐梯嘉諾。曰加約。曰馬爾瑟理拿。曰馬瑟祿一。曰歐色伯。曰默爾計亞得司。曰西爾
物斯德肋一。時在東晉。曰馬爾谷。曰儒略一。曰理白略。曰斐理斯二。曰達瑪穌一。曰西理爵。曰亞納大旭一。曰意諾
增爵一。曰若西慕。曰波尼法爵一。曰澤勒斯弟諾一。時在南宋武帝時之初。曰試斯篤三。曰良一。曰喜辣戀。曰新彼
利削。曰斐利斯三。時在南齊武帝之初。曰澤辣旭一。曰亞納大旭二。曰胥馬祜。曰和爾米司大。在南梁武帝時。曰若
望一。曰斐理斯四。曰波尼法爵二。曰若望二。曰亞嘉彼多一。曰西爾物略。曰微齊略。曰佩拉齊一。曰若望三。在南陳
武帝時。曰本篤一。曰佩拉齊二。曰額我略一。在隋文帝之世。曰瑟彼尼亞諾。曰波尼法爵三。曰波尼法爵四。曰亞德
沃大多一。曰波尼法爵五。曰和諾略一。在唐高祖時。曰瑟物令。曰若望四。曰特阿多羅一。曰瑪爾定一。曰歐日尼沃
一。曰@大理亞諾。曰亞得沃大多二。曰鐸諾一。曰亞加多。曰良二。曰本篤二。曰若望五曰歌儂。曰瑟爾齊阿一。曰若
望六。曰若望七。曰西細諾曰公斯當定。曰額我略二。曰額我略三。曰匝加利亞。曰斯德望二。曰斯德望三。曰保祿一。
曰斯德望四。曰亞弟央一。曰良三。曰斯德望五。曰葩斯加理一曰歐日尼沃二。曰瓦朗亭。曰額我略四。曰瑟爾齊阿
二。曰良四。曰本篤三。曰尼各老一。曰亞弟央二。曰若望八曰瑪爾定二<sm>即瑪理\\諾一</sm>曰亞弟央三。曰斯德望六。曰福爾摩
蘇。曰波尼法爵六。曰斯德望七。曰羅瑪諾。曰特阿多羅二。曰若望九。曰本篤四。曰良五。曰基利斯督福羅。曰瑟爾齊
阿三。曰亞納大旭三。在五代時。曰郎儻。曰若望十。曰良六。曰斯德望八。曰若望十一。曰良七。曰斯德望九。曰瑪爾定
三。<sm>即馬理\\誥二</sm>曰亞嘉彼多二。曰若望十二。曰本篤五。在炎宋之初。曰若望十三。曰本篤六。曰鐸諾二。曰本篤七。曰若望
十四。曰波尼法爵七。曰若望十五。曰若望十六。曰額我略五曰若望十七。曰西爾物斯得肋二。曰若望十八。曰若望
十九。曰瑟爾齊阿四。曰本篤八。曰若望二十。曰本篤九。曰額我略六。曰格肋孟多二。曰達瑪穌二。曰良九。曰味多爾
二。曰斯德望十。曰本篤十。曰尼格老二。曰亞立山德爾二。曰額我略七。曰味多爾三。曰吳爾葩諾二。曰葩巴沙利斯
加理二。曰澤辣旭二。曰加利斯多二。曰和諾略二。曰意諾增爵二。時在南宋之季。曰澤勒斯弟諾二曰路爵二曰歐
<pb 三b><rh>時務通攷　卷十八　教務一　三</rh>
日尼沃三。曰亞納大旭四。曰亞弟央四。曰亞立山德爾三。曰路爵三。曰吳爾葩諾三。曰額我略八。曰格肋孟多三。曰
澤勒斯弟諾三。曰意諾增爵三。曰和諾略三。曰額我略九。曰澤勒斯弟諾四。曰意諾增爵四。曰亞立山德爾四。曰吳
爾葩諾四。曰格肋孟多四。曰額我略十。曰意諾增爵五。曰亞弟央五。曰若望二十一。曰尼各老三。曰瑪爾定四。時在
元紀初葉。曰和諾略三。曰尼各老四。曰澤勒斯弟諾五。曰波尼法爵八。曰本篤十一。曰格勒孟多五。曰若望二十二。
曰本篤十二。曰格肋孟多。六曰意諾增爵六。曰吳爾葩諾五。時在元順帝之時。曰額我略十一。時在明初。曰吳爾葩
諾六。曰波尼@爵九。曰意諾增爵七。曰額我略十二。曰亞立山德爾五。曰若望二十三。曰瑪爾定五。曰歐日尼沃四。
曰尼各老五。曰加理斯多三。曰庇護二。曰保祿二。曰試斯篤四。曰意諾增爵八。曰亞立山德爾六。曰庇護三。曰儒略
二。曰良十。曰亞弟央六。曰格肋孟多七。曰保祿三。曰儒略三。曰瑪瑟祿二。曰保祿四。曰庇護四。曰庇護五。曰額我略
十三。曰試斯篤五。曰吳爾葩諾七。曰額我略十四。曰意諾增諾增爵九。曰格肋孟多八。曰良十一。曰保祿五。曰額我
略十五。曰吳爾葩諾八。時在明末。曰意諾增爵十。在　國朝之初。曰亞立山德爾七。曰格肋孟多九。曰格肋孟多十。
曰意諾增爵十一。曰亞立山德爾八。曰意諾增爵十二。曰格肋孟多十一。曰意諾增爵十三。曰本篤十三。曰格肋孟
多十二。曰本篤十四。曰格肋孟多十三。曰格肋孟多十四。曰庇護六。曰庇護七。曰良十二。曰庇護八。曰額我略十六。
曰庇護九。至今日教王。則為良第十三。天主教相傳統系。一線相傳。非各存自主之心。紛而無紀者也。　考萬國史
記。耶穌第一。五曰彼得。而天主教名曰伯都祿。其聲音之不同。耶穌教從英文。天主教從辣丁文。也彼得相傳。三十
世。其中十九王皆見殺。三百四十三年。各國教士會議教例六百有七年。定教王權。自是伊諾木林<sm>即依諾\\增爵</sm>第一。至
格勒革理<sm>即@\\我略</sm>教權漸張。位在各人主上。格勒革理第三。定管理羅馬國政民務之權。創議自君至民。入見者須滕
行跪拜。舐教王足。以表信心。凡人主祇戴一冕。教加冕者始得二冕。惟赦主獨得三冕。教王乘馬。人主謹為執蹬。人
主無道。由教王予奪其位。一千五十四年。勒阿<sm>即\\良</sm>在位置護兵。至格勒革理第七稱為教長神君。日耳曼王亨利。嚴
冬雙跣負罪往見。立宮門外。風雪中三日。教王見其拜跪。乃<gat>冠以示辱。後亨利將教王幽囚以死一千三百
三年。格理門<sm>即格勒\\孟多</sm>第五。舍羅馬抵法蘭西。居亞威農@法王之命。凡七世。幾不能振。一千五百十八年。日耳曼教
<pb 四a><rh>時務通攷　卷十八</rh>
士路惕<sm>即羅\\德</sm>叛教。歐洲大亂。戰死者五十萬人。一千五百二十七年。日耳曼兵入羅馬。大肆威權。一千五百五十年。
彼得堂成。<sm>路德之叛。為彼得堂\\經費不足。捐貲起見</sm>。凡造一百年。費七千萬一。千五百六十年間。格勒格理第十三。正定新律。時山賊滋
衅。民皆苦之。至錫克德斯<sm>即試\\斯篤</sm>第五。始討平之。修羅馬城。大興實學。及各種新技。一千六百八年。王築大天主堂。置
樂官閹官千六百人。時意大利人格略司。精天文。造遠鏡。論地球自轉之理。教王以為惑人。囚之竟死。一千六百七
十九年。王自稱各國總長。法王不允。一千七百三十三年。廢舐足禮。一千七百八十七年。各國立約。不許教王干預
軍國民事。一千七百九十八年。羅馬民殺法使臣。法兵至。擒教王囚之巴黎。以教王轄地為民主國。越十六年。始復
位一千八百二十三年。勒阿第十二。深惡耶穌教。一千八百三十三年。各國自立會社。欲合意大利全土。為君民共
主之國。一千八百四十六年。彪斯第九。<sm>即庇\\護</sm>政尚寬厚。時祿西為樞機主教。嚴以馭下。國中叛之。祿西被殺。教王遁
走介達。一千八百五十年。墺斯西班牙拿破里三國。合討羅馬亂民。法人援之。保教王仍還羅馬。自此教王多賴法
國之力。得以無事。一千八百七十年。普法交戰。意大利兵。乘間侵奪羅馬併教王地屬意。惟教權位號。仍從其舊。意
王尚加禮遇。嵗<?>給巨金。聽教王使用。然自此以後。教王之權。不行各邦。雖尚聘使往來。已等強弩之末矣。</p>
<h 3>教國職制</h>　<p>天主教自耶穌以來。以次世及。擇賢舉德。攝位為王。耶穌門徒伯都祿<sm>耶穌教\\曰彼得</sm>為第一王。其後皆選才德
兼優。閩望夙著者。為之。傳至於今。章程未改。教王以下曰紅衣主教。權位最大。如內閣宰相。有入樞機者。曰樞機主
教。亦紅衣主教為之。紅衣主教之下。為平常主教。平常主教之下。為副主教。亦名會長。事務殷繁其權獨重。主教不
過總其成耳。會長之下。曰理事司鐸。專司本堂之事。其餘散司鐸。即教師也。可以分遣司教。其下更有九品八品相
公之說。即修道之士。德行愈優。資格愈深。則品級愈多。至八九品則陞為司鐸矣。</p>
<h 3>耶穌弟子</h>　<p>耶穌平生有高足弟子十二人。長曰伯都祿。即彼得。二曰保祿。即保羅。三曰安德肋。四曰雅各伯。五曰若
望。六曰多默。七曰雅各伯。<sm>與第四\\同名</sm>。八曰斐理司。九曰巴爾多祿茂。十曰瑪寶。十一曰西滿。十二曰達陡。其保祿一人。
耶穌生時。并不在弟子之列。至耶穌故後。見保祿所為。始引為耶穌弟子。</p>
<h 3>新舊約書</h>　<p>舊約載天主創造天地人物之事。事極荒遠。誰能見之。而誰能信之。於是有默示摩西一說。<sm>摩西亦\\名梅瑟</sm>是虛
<pb 四b><rh>時務通攷　卷十八　教務一　四</rh>
是實。是否託言不得而知。新約載耶穌平生事略。按耶穌實生於漢哀帝建平一年或謂哀帝元壽二年。不知孰是。
年三十三。傳教猶太當時猶太國俗。信尚異端。所事之神曰摩洛哥。居民往往以所生之孩。置於摩洛哥神像之手。
其下以火薰灼。至死為度。以為敬神。司其事者。名曰祭司又有一等祭司。尚望天主降生。不信耶穌。即為天主所降
故皆與耶穌不和慫恿於羅馬國所派猶太監督赫落德之前。遂將耶穌釘死。其後尚有復活之說西人信者頗多。</p>
<h 3>約書盛行各國</h>　<p>耶穌教師所至之邦。肯為各國辦理事務。故各國無不喜之。今舊約新約。已譯成四五百國文字。其
書雖非一人一時所作。而舊約首五卷。稱為摩西五種。前後作者。共四十餘人。書凡六十六卷。摩西五卷。作於阿剌
伯。為猶太人所記。末後一卷。為羅馬王被囚地中海時所作統前後之意一以貫之並無他說@雜。即所記事業人
品。各有不同。如大闢為猶太霸王大闢之子。蘇們為有名君主。又如阿牧司為收羊之夫。彼得為捕漁之輩。馬太為
稅吏。然立意則前後無不同也。</p>
<h 3>舊約譯本</h>　<p>舊約原本。祇有五卷。後又續三卷。未幾又廣續之先後共續增三十九卷。得九百二十九章。凡二萬三千
二百十四節。原本除辣丁文外。皆為猶太國古文。埃及人則以希臘文譯舊約。為七十二卷。更有西利亞即蘇利亞
文。舊約不知譯於何時。其上亦不載姓氏。然詳考其文。必由猶太原文及埃及譯本而成蓋此外無從依傍也。</p>
<h 3>舊約坿卷</h>　<p>舊約本有坿卷。不知何代何人所作。且不見於猶太原文之中故刪去不列於舊約之後。恐其言語蕪雜
非惟不足取信於後人且反以啟後人肄竇也。</p>
<h 3>新約譯本</h>　<p>新約本為希臘文字。其中馬太馬可路加約翰各卷皆記耶穌在各處所宣之道。使徒行傳。則記門人傳
教之事。如尺素之類。即其與禁人書是也後卷末世記。皆寓勸善懲惡之意。俾世人知所戒懼。雍正十三年。英教師
皮特。始以英吉利文譯約翰傳。是為英文新舊約之始。當一千六百有四年明萬歷時。英王雅各。命儒臣四十七員
分為六班。譯新舊約。詳加編次在一千四百六十二年。明英宗復辟時遂將新舊約印行。自是之後。印譯日多。至乾
隆五十七年。一千七百九十二年。英國初立傳教會。明宏治四年。為西班牙人伊利哥所創。其來東方也。以沙非耶
為始。其會中定例極嚴。除教中常例外。更須各人捐助每年入款。約得四百餘萬兩而耶穌教遂遍地球矣。</p>
<pb 五a><rh>時務通攷　卷十八</rh>
<h 3>舊約全書大旨</h>　<p>舊約全書。為西國最古之書。西國草昧之開後於中國。中國夏商之間西方諸國。獉狉甫變。家自為
俗。人自為教育拜火拜日。及拜蛇獸之習商太戊時猶太人摩西起而闕之立事天之教專拜上帝。不拜別神。國人
從之。是為猶太教乃天主耶穌教之權輿自斯以後傳其教者代不乏人遞有著述流傳既久奉為經典。後人彙輯
為創世記<?>等三十七篇。統名曰舊約全書。約者言上帝與人所立之約。舊者別於新約而言。其書之言曰。上帝之神。
名耶和華。元始時創造天地。一日造光明二日造穹蒼。三日使水歸海。使地顯露。使地生草木。四日造三光。五日造
鱗羽。六日造百獸昆蟲。肖己像造人。定人物之所食。七日工竣安息。其說與佛藏樓炭經相近。謂初造之人。男曰亞
當女曰夏娃為魔鬼所誘惑。背神命陷入於罪。神罰其子孫世世受諸苦惱。故天下之人。皆有與生俱來之本罪。行
有過惡。則又有自作之罪。摩西之遠祖亞伯拉罕。受上帝之約。為民祈禱贖罪。割其勢之皮。以為與上帝相約之徵
謂之割禮。至摩西登西奈山。親見上帝面受十誡其一曰。我之外爾母別有神。其二曰。爾母為己雕刻偶像或作諸
形狀彷佛在上天下地與地下之水中所有者。爾母俯伏向之。亦母服事之。蓋我耶和華爾之神。乃嫉妒之神。討父
之罪。及其子孫。至惡我者之三四代。惟愛我而守我誡者則施恩至於千代。三曰爾母妄稱爾神耶和華之名。蓋妄
稱其名者。耶和華必不以之為無罪。四曰爾宜誌安息日。守之為聖日。六日間宜勞而作諸工。爾與爾子爾女爾僕
爾俾爾畜。及旅於爾門內者皆然蓋六日間耶和華創造天地海與其中萬物。至七日安息。故耶和華視安息日以
之為聖。五曰爾宜敬爾父母。致爾日可長在爾神耶和華所賜爾之地。六曰。爾毋殺人。七曰。爾毋姦淫。八曰。爾毋偷
竊。九曰。爾毋妄證爾鄰。十曰。爾母貪爾鄰之屋。亦母貪爾鄰之妻。與其僕其婢其牛其驢。及凡鄰所有者。立石刋十
誡於西奈山以垂永久。摩西復受上帝築上帝之壇。定獻祭之禮立主祭之人為祭司。每嵗節期。獻牛羊於壇殺
之流其血以代人贖非人有過失。亦獻牲以贖分別烏獸之@。與水族等。何者可食。何者禁食。並定一切律法。犯者
刑之。拜別神者殺無赦。行邪術為巫覡者殺無赦。謂信上帝者。上帝必錫之以福。不信者必降之以禍。又謂人死之
後長眠地中。必有復蘇之期受神審判。善者永福。惡者永苦此猶太教之大旨也。摩西之後。主教者不一。以大闢王
為最顯。大闢亦亞伯拉罕之裔。為猶太國王在中國周昭王時自商周至秦漢。其教盛行於西國。所至設禮拜堂安
<pb 五b><rh>時務通攷　卷十八　教務一　五</rh>
息日必禮拜講誦迨耶穌出別立宗旨。而猶太之教乃漸微。然耶穌之教實本於猶太而小變其面目故猶太教允
為天主耶穌之先河而耶穌之徒。亦不能不奉舊約全書為經訓也。　舊約全書。創世記第一。其書言神造天地日
月。萬物及人<?>。始造一男一女。男名亞當。女名厄韈。<sm>一作\\夏娃</sm>亞當一百三十歲生子塞特亞當在世九百三十歲乃死塞
特一百零五歲。生以挪士。以挪士九十歲。生該南。該南七十歲。生馬勒列。馬勒列六十五歲。生雅列雅列一百六十
二歲。生以諾。以諾六十五歲。生瑪士撒拉瑪士撒拉一百八十七歲生拉麥。拉麥一百八十二歲。生挪亞。挪亞五百
歲。生閃含雅弗。又一百年。計一千六百年神見人心向惡特降洪水惟挪亞事奉神。神命挪亞造方舟。閉藏四十日。
以免洪水之難。閃含雅弗一百歲。生亞法撒亞法撒三十五歲。生撒拉。撒拉三十歲。生希百。希百三十四歲。生法勒。
法勒三十歲。生拉吳。拉吳三十二歲。生撒鹿。撒鹿三十歲。生拿鶴拿鶴二十九歲。生他拉。他拉七十歲。生亞伯蘭。他
拉在世二百零五歲。自亞當至他拉。壽皆數百歲。計二千一百八十一年。亞伯蘭即亞伯拉罕。始有神顯現亞伯拉
罕為之築壇。行割禮。獻燔祭。亞伯拉罕一百歲。生以撒。以撒六十歲。生以掃雅各雅各生約瑟。但言年已老邁。不計
時若干歲。雅各一百四十歲死。約瑟百一十歲死約計三百餘年自亞伯拉罕遷迦南。世代相承。俱事神獻祭。受割
禮祈福。自雅各始遷伯特利始受神傳言。除去外邦偶象自約瑟始遷於埃及。其後子孫衆多。為埃及人所嫉。役以
苦工。雅各之子。約瑟之兄利未。其後生摩西。不計年歲。惟有代數利未生哥轄。哥轄生暗蘭。暗蘭生摩西。利未哥轄
暗蘭皆一百三十餘歲。約計其時。亦不過三百年。然則摩西之出在彼。只距開闢二千五六百年。由耶穌降生。逆考
摩西出世。當中國商朝時堯以前雖無年紀而伏羲神農燧人黃帝太吳少昊顓頊帝俈。見於大傳。大戴禮記史記
者。約畧其世次年代。在三千年外。益以唐虞夏又六百餘年。與彼所紀開闢年代萬不相合其言率荒誕無理。如云
當亞挪時。天下言語相同。因人作磚。取石油建城築臺神便降臨恐人語音相同連合一處。妄有作為遂變亂五方
語音。使人散居各處。又云。上帝見世人女子美貌。即擇其尤者。娶以為妻。後來上帝與世人女子交合生子。即上古
英武有名之人。据言未發洪水以前。惟有彼族。既降洪水以後惟留彼族挪亞一支。則所謂上古英武有名者。何自
而來。亞伯拉罕到埃及。埃及即有王稱為法老。時又有示拿等四國王。所多馬等國五王。爭戰於西亭谷又有撒冷
<pb 六a><rh>時務通攷　卷十八</rh>
王麥基洗德。為至上上帝祭司。與亞伯拉罕祝福。皆非彼族之人更非挪亞之裔。又何從而有。此書之作。在摩西以
前。或即摩西所作。不過欲以其教統一其族類與別族爭強。原不敢望以其教徧地球國土。故不妨亞當子孫之外。
別有人類其後變本加厲。至謂天下之人。皆亞當子孫。中國信從彼教者。從而附和之。乃至狂瀾日肆。居之不疑。如
其言信而有徵。則彼教之言。天所命也。雖有聖人。豈能自外於天。雖有久行之名教。豈能獨背其祖。則當率天下而
歸之耳。是烏容存而不論乎。　出埃及記第二。其言記摩西。領其族衆出埃及之始末。埃及人忌雅各之族繁盛。令
作苦工。生男不舉。摩西既生。其母藏之三月。度不能隱。盛以葦箱。浮之河濱。法老之女出浴。見而收之。其母詭為乳
母。入法老宮鞠養。摩西長而慧勇。為其族報仇。殺人逃之米甸。米甸人招以為婿神從荊棘火焰<?>中現示。命以領其
族衆出埃及。賜以良田美土。令其子孫衆多。被神默佑。能引杖化蛇。打水變血。揮土成蝨種種異術。以警動法老。又
呼風使雹使蝗飛蔽天傷禾拔木。揚塵著體。即生瘡痏。最後使天黑暗三日。瘟疫流行。一日夜。自法老至奴婢所生
長子皆死。法老始允摩西領羣族工人出境。神令男向其友女向其隣。索牲畜財帛。以為祈禱。民衆既出埃及。皆持
兵械。按隊伍往紅海曠野而行。後埃及王悔。以兵追之。行至無水處。三月無肉食。民衆皆怨摩西。欲叛去皆以請命
於神。離於苦難。行三月。至西乃山野。就地安營。神召摩西上山受誡。命放大火光。發大聲音。勒文石碑藏之金匱。摩
西獨在山上四十日。下宣誡命。築壇立幕分其部十二支派。立十二石柱。設十條之約。定祭獻之禮製為奉獻祭禮
衣立其兄亞倫為祭司長。是為彼教立國之始。其後尋@侵伐鄰近諸國。皆託於神命。摩西安營山野四十年。神預
示以所取諸地。未竟其言而殁<?>察摩西所行實以異術佐其雄畧。虐待異族。夷國類然。彼族起自衰微。服役埃及不
堪其虐。摩西既得異術。慨然發憤。起目草莽。欲振興其族。率而他徒求曠土而居之。以其支派。編為部落設立祭司。
以為官長。定祭獻以為賦稅。以條誡為律例。而身託於上帝傳命。自稱上帝僕人。十條之誡約。首禁奉祀別神。末禁
婚姻他族。此其統一部落之機權爭雄他族之勝算。蓋@耕隴上之流。而知畧過之。偕教以固人心而非以傳教為
宗旨其傳上帝命。必先言我從若輩為奴之埃及。領汝出此。即摩西自作之語。以要結人心。誡條有云。人若相爭毆<?>。
僅只卧床。杖而能起打者免死。但須用銀賠補。請醫調治。人若打僕婢立斃。自當償命。如一二日方死免償。因是用
<pb 六b><rh>時務通攷　卷十八　教務一　六</rh>
銀所買人。若打壞僕婢一日一牙。當以此故令其脫籍。人若遇賊挖墻將賊打死。不必償命。若日頭已出。打死須償。
如此十數條。皆其治部落律例。<sm>羅馬律例。即木摩西誡條\\今西國通行。皆羅馬律。</sm>絕不似神誡之語。又行分派禮。神令凡頭胎牲畜。俱當獻
主。成為聖物。凡獻祭羊牛。胸與腿歸與亞倫及其子孫。行贖命法。神云清以色列人數。每人當出銀半舍客勒。<sm>每一\\舍客
勒四錢\\一分。</sm>獻與主為贖命銀。汝當收受。為會幕諸用。此鄭伯使祖射穎考叔者。伍出犬雞。因以犒師之故智。亦五斗米
之宗風也。當摩西在山受誡。衆不知其所為。其兄亞倫在山下管領部落。衆欲賽神。請於亞倫。亞倫命各取妻女耳
環。亞倫以之鑄成一犢。正獻祭訖飲酒。神告摩西。民犯誡律當誅。於是摩西下山。中營而立。告於衆曰。凡事奉耶和
華上帝者。皆就我。利未族皆就摩西。摩西使利未族。殺祀牛犢者三千人。此從木行法之術。且因此以前除異已耳。
厥後耶蘇行教。推本摩西者。以其先傳十誡。其實耶蘇乃參合釋氏墨氏。而自成一家。專意行教。惟託名神天。兼用
小術。是述其宗風。後來傳教之徒。但稱耶蘇不述摩西也。　利未記第三。詳言獻祭之禮與祭物。分別食物潔與不
潔。潔者可食。不潔者不可食。詳辨人身潔不潔諸事。禁不潔者不得至會幕。而尤斤斤於癩。以至被褥牀几。宮室牆
壁。凡見斑痕。皆謂為癩。即行毀棄。申禁與骨內六親淫律。禁人與獸交。禁身刻花紋。定許願出贖身銀數。及以房田
獻主。折價收贖銀數。平時樹果牲畜。皆十而取一。　民數畧記第四。言主在西。乃按數點名。凡二十歲以上。能臨陣
者俱為編伍。每支擇一人為其牧伯。即為其軍統領。共得六十萬三千五百五十人。在幕四圍安營。又令三十歲至
五十歲。凡能作工者。俱赴會幕<?>服工役。共得一萬五千一百六十人。製號筒。定軍伍進退之令。遂進攻迦南等地。其
間衆心屢叛。神屢顯靈異。天降瑪喇以為糧。降火降瘟以誅叛。令枯枝生花。作銅蛇療毒。種種奇幻。　申命記第五。
言摩西申上帝之命。立千夫長百夫長五十夫長十夫長。立士師聽訟。禁關者不入會。私子不入會。禁女為妓女。男
為頑童。定兄弟同居死者。其兄弟當娶死者之妻為妻。為之立後。定新婚者一年不出兵。定收獲田間遺穗不取。以
給孤寡。摩西一百二十歲死。在摩押以色列人。為摩西哀哭三十日。　約書亞記第六。記摩西死。約書亞代領民衆
攻取耶利哥埃城。耶路撒冷諸國。分地安插。各支始末。　士師記第七。言彼族與別族互相仇。迭勝迭衰諸事蹟。而
附會於背主教。事別神。即遭神譴。俾他族誅夷。復遵主命。得神佑護。又誅夷他族。彼時其族未立王。但有士師聽訟。
<pb 七a><rh>時務通攷　卷十八</rh>
故稱士師記。後更衰微。有參孫者。娶他族之女。鄰里來賀。參孫以謎語與鄰睹財物。謎為妻所洩。輸去財物。參孫為
神感動。即往殺與睹財物三十人。怒還父家。其妻別嫁。參孫向婦翁索婦。以此為娶婦家罪。捉三百狐狸。尾縛麻火。
縱之娶婦村中。焚燬一村禾稼園舍。一村大怒。參孫逃去。村人焚其婦翁。及參孫妻。於是參孫糾其族報仇。殺彼族
一千人。參孫遂為士師。似此凶徒。皆以為神感。誠誕妄不經之書也。　路得記第八。記一婦人名路得。夫死家落。始
終從姑不去。其族有富而善者。憐其志意。取以為妻。為其故夫贖田立後。　撒母耳前書第九。言神默示撒母耳。立
為先知。兼作士師。其後彼族欲立王。抗衡列國。請於撒母耳。撒母耳告主神。神命撒母耳以膏抹掃羅之首。立以為
王。其後掃羅犯誡。神將降罰。心煩意亂。求彈琴者為之解愁。遂有大闢。為掃羅常侍。時有非利士人來攻。一勇士身
高八尺。數來討戰。無敢與鬬。大闢自請擒之。遂殺勇士。非利人大敗。軍回。男女歡歌。有云掃羅殺十千。大闢殺萬萬。
掃羅大怒。欲殺大闢。大闢逃去。掃羅怒諸祭司放大闢逃去。殺祭司八十五人。此後掃羅不為神佑。與非利士人戰。
中箭重傷。令人以刀殺己。遂死。殺者走告大闢。大闢誅殺者。　撒母耳後書第十。言大闢攻取希伯崙地。為希伯崙
王。掃羅家與大闢互相爭戰。掃羅家益衰。大闢遂為以色列王。其後大闢子押龍沙作亂。大闢遯於荒野。國人殺押
龍沙。大闢復位。自大闢始為詩歌。王位世及。　列王紀畧第十一。紀大闢子所羅門以降。歷代為王治國之事。自所
羅門始為上帝造殿。其教浸昌。歷代志畧第十二。載彼族世系支派。兼雜記列王事蹟。每舉其王聽先知傳語。毀
別邦神像。則戰勝攻取。或@太平。某王時民間事偶像。拜禁<?>神。則立遭異國屠戮。大畧因其成敗。從而為之詞。至記
亞撒王末年。囚先見於獄。有病但問醫不求主。亦不言更降何罰。則其教之不足自信。亦難於遁飾矣。　以斯喇書
第十三。尼希米書第十四。言其族被虜巴比倫。與別族為婚。文士以斯喇祭司尼希米。請於巴比倫大烏@王聽其
族各回舊居。興建上帝殿宇。重申誡約。與別族離婚始末。　以斯帖書第十五。記以斯帖為亞哈隨魯王后。與復其
族。彼教禁婚他族。當以斯喇時。令已婚皆離異。今以斯帖為異族王后。則侈為美談。自相矛盾。　約百記第十六。記
約百行善遇禍。與其友辨難之語。意以有身為患。近老氏之旨。與諸篇不同。　詩篇第十七。皆讚誦天主之詞。或遭
難籲天悔過之語。　箴言第十八。畧如語錄家格言。　傳道之書第十九。其言與諸篇異。謂凡事皆屬空虛。頗近@
<pb 七b><rh>時務通攷　卷十八　教務一　七</rh>
氏。而歸結人世享用。與勞苦責任。皆上帝所定。故仍列此書。　雅歌第二十。則言男女之愛。如詞曲之流。　以賽亞
書第二十一。耶利米記第二十二。耶利米哀歌第二十三。以西結書第二十四。但以理書第二十五。何西阿書第二
十六。約珥書第二十七。亞麽斯書第二十八。阿巴底亞書第二十九。約拿書第三十。彌迦書第三十一。那鴻書第三
十二。哈巴谷書第三十三。西番雅書第三十四。哈咳書第三十五。撒加利亞書第三十六。馬拉基書第三十七。皆被
虜巴比倫以後。先知得默示。作豫言以勸誡其族。不外詛呪異教。祈禱天主。曼衍支離。益不足觀</p>
<h 3>新約全書大旨</h>　<p>新約全書二十一篇。皆言耶穌之事。耶穌者猶太人。其母馬利亞。不夫而孕。大闢<?>王之裔約瑟娶之。
生子曰耶穌。時中國漢哀帝建平三年也。耶穌生而神異。自謂為上帝獨生子受上帝命降生。以拯救世人。猶太教
中有相傳先知之言。謂上帝曾許亞伯拉罕。於其子孫中降生救世主代人贖罪。故信之者甚衆。耶穌周遊邦邑。宣
傳教法。誨人不倦。並有神術。痢者虐者癱者僂者聾者瞽者瘖者。以手撫之立愈。為鬼所憑者。叱之立退。海中風浪。
斥之立止。行海水之面如履平陸。以五餅二魚。飽五千人。七餅數魚。飽四千人。所至常有男女數千人隨之。喧傳耶
穌為猶太之王。有祭司長。以其惑衆。謀欲執而殺之。耶穌自知數不可逃。語門人以後事。門人有猶太者。受賄賣其
師。密導人往執之。釘之十字架而死葬之明日。失其屍。門人屢見其形謂耶穌死後。復生昇天。坐於上帝之側。耶穌
受業之徒十二人。其師死後。傳其教於各邦。其教首重敬天。專拜上帝。不拜別神七日安息禮拜。戒殺戒淫。戒盜戒
誣證。皆與猶太教同惟猶太教禮拜。在中秝氏女胃柳之日。其教則移於耶穌復生之日。在中秝為房虛昴星之日。
又謂上帝之神。無所不在。隨時隨地。皆可以拜上帝。耶穌已自捐其軀流其血代萬民贖罪無庸再獻牲畜之血。故
不用摩西所制獻祭禮儀。不用摩西律法食禁。不行割禮謂人生以靈魂為重軀殻為輕。軀殻時至而毀。靈魂永久
不滅。人生有本然之罪。有自作之罪惟上帝能赦之。惟耶穌能為之介紹故人必悔罪改過。祈禱耶穌。則上帝赦其
罪。身死之日。魂升天堂其不信耶穌者。魂隨地獄謂上帝所造世界必有末日末日既至。耶穌復臨。天地必壞。已死
之魂。皆當復生。以受耶穌審判。分別罪福。上帝將別造一新世界曰天國。信耶穌者置之天國永享無窮之福。不信
者置之地獄永受無窮之罪。問末日何時當到。則曰不知。或千百年後。或即在今日。故奉教者當猛勇精進不可稍
<pb 八a><rh>時務通攷　卷十八</rh>
怠。恐末日猝至不及備也此天主耶穌教之大旨也。　新約書。馬太傳福音第一。馬可傳福音第二。路加傳福音第
三。約翰傳福音第四。皆述耶穌降生行教。靈跡始末。使徒行傳第五。述耶穌死後三日。從墓中復活。顯示使徒。降靈
光於使徒身中。令辯才開朗。能作各國語言於是有帕提亞人。未太人以攔<?>人米所波大米。猶太。伊及。<sm>即埃\\及</sm>伽帕多
加。本都亞西亞。<sm>即亞細亞蓋\\指波斯印度</sm>弗呂家旁非利亞。<sm>蓋即阿\\非利加</sm>古利柰呂彼亞革里底。阿剌伯各種人。及從羅馬來之客旅
聞風咸集。使徒各效其言。為之陳說。耶穌生天立為基督。引舊約預言為證。一時感動受洗者三千人。入教者鬻產
共財。如家人之義。有鬻產隱其價。為彼得呵責。神譴立死。從者日衆。有司以其惑衆執而囚之。按無罪狀。得釋禁以
耶穌名傳教。而使徒講說如故。復遭囚禁。天使救之出獄。其徒司提。反以毀辱摩西律法。為衆所殺。教會危不自存
四方分散。有掃羅者。請於祭司。奉文捕緝使徒為神顯示。雙目立瞽。神示使徒諭掃羅受洗。瞽目復明。是為保羅彼
得能行耶穌神異。起死人治盲跛。神示彼得令普傳異邦。希耶王惡之。殺使徒雅各。復囚彼得。天使救之出獄。希律
王為蟲齧死。信從益衆。神示使徒往羅馬傳教。行至馬以頓時有方伯召保羅。與一術士辨論。保羅詛術士目盲應
聲即驗。又從女巫身逐出邪鬼。女巫之主。遂執保羅西拉。訟之於官。遭鞭笞囚禁。忽然地震。獄門大開。獄卒以聞。保
羅詭稱是羅馬人有司懼。禮而出之於獄保羅傳教最著。還耶路撒冷。猶太人以毀謗摩西法律。引異邦人進殿。執
以為罪。將殺之。交千夫長加刑拷問。保羅復詭稱是羅馬人。千夫長懼。不敢加刑。令與衆人分辨。保羅見公會中半
是法利賽人。因自稱已本法利賽人。今之講道。為欲死人復活。於是會中法利賽人。與撤都該人分為二黨。互相爭
論。保羅故知法利賽人信鬼神。言死者當復生。撤都該主無鬼神。素不相合。於是兩家爭難千夫長復收保羅容繋。
猶太人仍欲殺之。四十人設誓殺保羅而朝食。千夫長欲殺之。以兵獲送於方伯所。方伯聞於亞基帕王。親訊保羅。
解往羅馬。於是其教傳於羅馬保羅達羅馬人書第六。達林哥多人前後書第七。達加拉太人書第八。達以弗所人
書第九。達非立比人書第十。達哥羅西人書第十一。達鐵撤羅尼迦前後書第十二。達提摩太人書第十三。達提多
書第十四。達腓立門書第十五。達希伯來書第十六。所謂保羅寄人書十篇也。使徒雅各書第十七。使徒彼得前後
書第十八。使徒約翰三書第十九。使徒猶太書第二十。皆其門人闡揚師教。與各國人論學之書也。使徒約翰默示
<pb 八b><rh>時務通攷　卷十八　教務一　八</rh>
錄第二十一。則言天地毀初。救主降臨更新天地重@人物。定永賞永罰之事。其說與舊約。但以理書記@兆預言
相似。其離奇光怪。則佛經小說搜神之所無也。</p>
<h 3>東西教分合異@</h>　<p>耶穌生於猶太。其教@@行傳於。羅馬羅馬盛時聲明文物為各國所宗仰。故其教亦最盛。晉宋間
羅馬分為東西二國。教亦分為東西東曰希臘教。西曰羅馬教。兩教互爭。勢若水火。東教不設偶像。西教於教堂中
設偶像。東教不禁嫁娶。西教傳教之士。皆禁嫁娶。西羅馬政衰教士之權日盛主教之首。號曰教王。國家大權歸其
掌握。唐時西羅馬亡。其地悉為意大利國而羅馬都城。為教王所有。教王殁。則大會各主教。推老成者一人嗣位。略
如前後藏<?>喇嘛生牀之俗。其教傳布各國皆歸教王統屬。傳教者各食教王俸糈有不遵者民輙被戮國輙被兵。諸
國侯王。聽其頤指。數百年無敢違異明正德時。有曰耳曼人路得者。起而攻其說謂羅馬教解耶穌之書皆謬誤。以
刑戮強人入教。乃異端邪說非耶穌本旨。國家咸<?>柄。自有國君主理非主教人所宜干預於是取耶穌之書。重加譯
解。別定教規。創立新教。諸國之奉羅馬教者。多幡然從之教王大怒。令諸王捕殺新教之人。然其教已盛行。不可遏
止。於是民與民因爭教而相殺。國與國因爭教而相攻者數十年。新舊兩教。乃立約為平等。諸國半歸新教而教王
之權頓衰。然猶據有羅馬都城勢尚赫弈同治九年。布法之戰。法國撤前遣防護羅馬教王之兵自助。意大利王乘
機取有羅馬。建以為都。教王僅擁虛名。勢益不振矣西人統稱耶穌所立之教。曰克力斯頓教。其分而為三。希臘教
曰額力教。羅馬舊教曰加特力教。亦曰公教。路得所立新教。曰波羅士特頓教。亦曰修教。其入中國。則羅馬舊教。稱
曰天主教。路得新教。稱曰耶穌教。天主教規於堂中立十字架。作銅人。肖耶穌被釘受難之形。旁有婦人像肖耶穌
之母馬利亞。亦有用畫像者。耶穌教不設十字架。不肖像。天主教傳教士稱神父不嫁娶。耶穌教傳教士稱牧師。嫁
娶無嫌。天主教禮拜之儀神父佩十字架上坐。從教者向之跪拜。耶穌教禮拜之儀。牧師跪於前從教者跪於後。餘
皆大致相同。其傳教於各國之人。天主教則皆統於教王。耶穌教則各為教會此彼教分合異同之大略也。</p>
<h 3>天上耶穌一源中分</h>　<p>天主教有耶穌之說。耶穌教有天主之遺。當初原歸一教。自羅德<sm>@名\\路得</sm>自立門戶之後。遂立耶
穌之名。曰復原教。以為復天主教之原也。按天主教權歸教王。其下不能自專。其後教王權柄愈大定律例嚴約束
<pb 九a><rh>時務通攷　卷十八</rh>
教中人苦於未能自由。其循謹者。固守法奉公而桀驁者。遂有不就範圍之勢時一千五百二十年。即明正德十五
年。有羅德者。亦天主教師聰明權變才略過人。見教王作為。心多不悅適教王將營大堂。經費支絀。遂諭國中有能
輸捐助銀若干者。恩准赦免自@罪過。因諭令各司鐸辦理。而獨不及羅德。羅德以為輕已也。心中不悅以為赦罪
為天主之權@王豈能代請。此明明為歛錢之計。與教理大為不符因而即有離間之意。按羅德本德國薩慎尼邦。
礦工之子。既陞教師。即東教本邦。時不服天主教者。已不之人。特因人微力小。未敢發難又有英王欲棄其后。別求
新偶。苦為教律所拘不得從心。及聞羅德創教之事。願附從之。羅德默揣衆叛親離。遂乘間鼓動。作論九十五篇辨
@@天主教王過@。別立復原教。衆人譁然從之。教王聞之大怒。詔詰羅德羅德置辦不已。時天主教王有殺伐之楷
詔令將叛教之徒。搜捕誅戮一時被殺者。不知若千萬。而願從羅德教者。仍多矢志不移沿至於@。有耶穌教一種
此兩教中分之略也。今天主教。耶穌教。兩者地獄天堂之說方略相同惟天主教尚拜偶像。不以新舊約示人教師
終身不娶。且兼重耶穌之母瑪利亞其上則有教王統屬。而事天主也必誠。耶穌教則衹有會長。不屬教王教師能
娶妻生子最惡偶像無煉獄之說而事奉之誠亦稍通融。惟教政一秉大公。淑世愛民。授受之間不肯自秘天主教
則與之稍異。有人謂天主教近佛耶穌近儒其然豈其然乎。</p>
<h 3>回教</h>　<p>回教雖創於穆罕默德。而皆以猶太國之阿刺伯罕為祖。所以然者。教行之後固在阿剌伯地方。而其原實出
於猶太。其所著古蘭經文義。須以新舊約相證方可解明且穆氏<sm>即穆罕\\默德</sm>所奉上帝。即猶太阿剌伯罕所奉之神。大
約穆襲天主教之說。而附會者也。今其教派。要者約得三支曰以色拉維會曰墨塞楞微會。曰穆罕默德會。所用之
歷。一律相同。始於穆罕默德。從麥加城移從時。當初穆見惡國中。追捕甚急。穆無可奈何。遂從麥加避至墨底那城
是日即為回教編麽第一元旦。正西歷<?>六百二十二年七月十五日也。　回教之書。多以古蘭經為主。而古蘭所載
穆罕默德性情行事頗詳。其書之前冊言穆亞洲阿剌伯人。祖產極富。且好善高高祖某。嘗分餅以賑饑民民皆感
之。穆本遺腹子。墮世後母病不能哺寄養於乳媼家。四歲而歸。又四年母死。祖父撫之。未幾家漸貧。祖卒穆無所歸。
依叔居。少時俊敏有識膽略過人。年十三。即同鄰人投效軍營。供灑除之役。朝夕頗勤。弁目喜之。陞<?>為偏卒先是國
<pb 九b><rh>時務通攷　卷十八　教務一　九</rh>
中好事者。創立一會。共數百人。抑強扶弱專雪不平名曰豪俠會。穆亦與馬從軍後遂與隔絕逾年大軍凱旋亦歸
鄉里。適鄉中新建雅巴廟將成。屋角宜置黑石一枚以為飾。如懸匾然首事者以穆戰勝回以是事榮穆令置之。穆
毅然登屋。衆大喜鼓掌歡呼。愛穆者更附和之穆名大噪每出皆屬自馬穆戚某婦。世家閨秀也。家富而早寡因倩
穆代理家政。數年百廢具舉。婦亦傾心。遂醮穆是時阿剌伯君主。皆由衆人公舉。數年一任國人又好武勇適君主
任滿。無應選者遂舉穆總統國政。穆責任綦重。自思國無教化民志不齊於是創立一教。自稱受命於天帝以導衆
民。信從者殊不乏人穆因材誘掖。人無間言。未幾歸者益衆。穆少不讀書每以文字不通為恥乃購求各種書籍閉
門流覽一日得新舊約一書大喜。顧文理多所未解。因以已意參入誤會費解在所不免如是者五年。復避入依蠟
山深處屏絕世情。枯坐巖穴。久之出山。手捧一冊。歸謂妻女曰。此書名古蘭。係<?>天帝書案前最要秘書因見世上民
@紛岐特令嘉見厄兒天神。轉授於籴<?>。俾救世俗。余初閱之。了不能辨天神乃手握余髪推拽再三。恍然頓解。知其
中奧義無窮。非此不能牖<?>世。方欲展謝。而天神頓杳<?>然矣。家人信之。越日治宴。遍召戚族友人張筵大會酒至半酣
穆述前@衆人疑信殆半。有腹非者。有心敬者穆姪某作而言曰吾叔父特奉天神傳諭諸公敢妄議者。吾將其人
@目剖心以示罰馬衆默然而散。自此以後。不信穆言者。皆欲與為難以懲往妄穆大言曰。吾奉天帝之命爾等其
奈我何哉國人雅摩以勇力自矜。間穆所為大怒持劍往。將欲得而甘心途遇素識名夏英者語其故夏危詞阻之
雅氣@@赴妹婿家省妹妹亦喜穆教適@讀古蘭書見雅至急藏之雅索觀不得劍傷妹肩始得取書略閱一通
信為真理。大喜亦願從穆教@身逕抵穆所。叩倒於地。@述來意穆遂引為弟子@幾穆叔死穆妻亦相繼沒世穆
大哭曰。天下賢女祇有四人吾妻吾女佔其二。今吾妻死。是天下失一賢女也是時受穆教而心悅誠服者祇十二
人。逾年信人逾多穆與衆約定禁條五款一禁作奸犯科。一禁姦淫一禁故殺嬰孩一禁信奉他教祇可服事一主
一救助同教人患難。里中人多惡之輙思加@穆常避禍匿迹。倀倀無所之年五十二一日向衆人言天神又降將
余@中之心。剖出洗@仍納諸懷既而引至第七重天。有神人前導。至大樹旁。樹外四河環繞@引入天宮。至寶座
前朝帝。命每日祈禱五十次云云衆深信之時穆居麥加城圖宮者日衆。遂移居墨底那正西厯六百二十二年七
<pb 十a><rh>時務通攷　卷十八</rh>
<p>月十五。是為回厯編元之始其後結黨日衆。不率教者即攻殺之教化廣行。遂據阿剌伯全<?>土。聲勢大振益縱驕淫
於是娶妻十餘人。納妾更不可數計。復奪人之妻以為已有。年六十二。穆死。葬默得那城每歳服教之流前往膜拜
者。不止數萬名云。</p>
<h 3>印度日本佛教</h>　<p>西國各教。專信一主。其餘或在可輕惟印度教則兼信各神。有所謂馬葛教者波斯人多信之。有所
謂飛地司教者。阿美兩洲之人多信之惟佛教則行於中國日本。日本之教亦曰神道教司理之人其權獨重國中
琳宮梵宇。屈指不勝昔時雖國王國后之尊。亦事之惟謹。故稱司教者為大師也。</p>
<h 3>印度教門</h>　<p>印度教門數種。曰南佛教曰北佛教。曰喝捍教。曰婆羅門教。南佛教與喝捍教皆上等人物。多有不信婆
羅門教者。喝捍教之祖。名摩訶。與釋迦生本同時溯其支裔乃若提族派也按佛字之義為覺。喝捍二字之義為得
@今印度人信南佛教者約二十九萬名。信唱捍教者約五十萬名其所事之神三。曰巴馬者。創造萬物之神也曰
希法<sm>亦名\\息罷</sm>者。毀滅萬物之神也。曰衛世奴者。保護萬物之神也教中三神並事。而偏重衛世奴故教人約有一萬二
千萬名。</p>
<h 3>馬葛教</h>　<p>馬葛教。俗名波斯教。其始紛而無紀嗣有名波羅阿斯德者起而改正之印度信者遂多。波羅阿斯德著有
傳教書一部。名辰大佛司他。書中大旨。以敬天治國為要。</p>
<h 3>飛地司教</h>　<p>飛地司教之名。譯即生物植物質體以為萬物質體。各有所司之神。能為世人禍福也。其教阿洲美洲太
平洋土人。皆深信之人數阿洲約得八千萬名。美洲約得四百萬名太平洋約得一百十二萬名佛教人數。計中國
日本錫蘭各處。共約得四萬萬八千二百萬名。</p>
<h 3>非大教</h>　<p>印度各教中。以非大教一種為最先。教書亦以非大書為最@。其書皆為詩篇共四卷都為四種。曰利@非
大者。為歌詠祭獻風雅之辭。曰阿地華非大者。為禳災符籙呪勅所用並載教中禮文儀節。其外又有名阿羅漢阿
開者。多載非大教名人所傳格致之理。與今時格致。有恰相吻合者。亦可異也除以上各書之外。又有書籍兩種。一
名摩訶拔拉他。一名藍摩耶那。皆記兵戈戰陳之事。此外更有律例格致天法等書。頗有可觀。惜嫌蕪<?>雜失據。</p>
<pb 十b><rh>時務通攷　卷十八　教務一　十</rh>
<h 3>非大教分派</h>　<p>印度非大教。始於前厯一千五百年。殷商初葉至周初@多流弊紛紛叛教。別立門戶。新創名目甚多。
最著名者為南佛教。北佛教。喝捍教。南佛教有書籍三種。曰毗尼者。誌教中律例禮法也。曰蘇他者。誌教中道理也
曰阿毘達摩者。誌變化格致之理也三書總名三那。或名三乘。北佛教書籍九種總名達摩。皆言法事不及他說喝
捍教書籍亦多。其最大者曰阿迦摩。共計四十卷其餘佛經。不勝枚舉。而譯成華文者。約得一千六百餘種。</p>
<h 3>＠主天方教法異同</h>　<p>佛滅度六百年後。而有耶穌。是為天主耶穌治世又六百年後。而有穆罕默德是為天方教此
三教之先後消長升降於西土者也。佛生於中天竺而天主天方皆生於西天竺此三教者皆在亞細亞洲之界與
極西之大秦無涉也然佛教之行。自西而東。故由天竺而至中土天主教之行。自東而西由波斯而入大秦若天方
者。值羅馬之衰遂並其東土之西印度諸國。自<?>立一教。有不服者輙以兵脅<?>之故始行於蔥嶺之東西遂及於震旦
之南北。惟歐羅巴人與之為仇。故二教雖並踞西土已分水火之局。而考其所自來。則皆婆羅門之支流餘裔也佛
@有婆羅門天祠。斥為外道。而唐陳元@使西域經厯各國之奉祀天神者皆以為婆羅門種。是其教起於佛氏未
出以前而再盛於佛教既衰以後。若天主之慶至為天方。則又其最後者觀其削@留屬七日禮拜。與夫分水土為
地體之二行。作十字為天方之交線。此其拾天主教之糟粕。且不必論而合二教之書論之天方古史稱阿丹為治
世之初。祖傳二十年後。洪水汎濫有大聖努海受命。使其徒四方治水云云。此全襲奉西創世記中語。曰阿丹治世
即記所云天遣<?>亞當下世。肇生人類者也。曰努海治水。即記中所云挪亞避洪水之難率其子孫散處四方者也摩
西本以色列之族。為耶穌之遠祖。而以其受十誡於西奈山則言阿剌伯亦本之<sm>西奈山在阿剌伯\\境内回部之首也</sm>波斯本條支之
地。為@部之祖國。而以為大秦經像之所自出。則言景教者亦宗之至考其淵源之所自則二教實皆本耶穌而言
天方者獨諱之。蓋天方之教。起自爾撒。至穆罕默德集其成故回人以爾撒為大聖穆罕默德為至聖而爾撒之生
正與耶穌並世。爾撒者即耶穌之對音。證以天方古史。言阿丹傅施師。師傅努海。海傳易卜剌欣。欣傳司馬儀儀傳
母撒。撒傳達五德。德傳爾撒爾撒不得其傳六百年而後。穆罕默德生西人紀年以耶穌之降生起數回部紀年以
穆罕默德之辭世起數。梅宣城據回回厯。以椎穆罕默德辭世之年在隋文帝開皇十四年甲寅上距漢哀帝元壽
<pb 十一a><rh>時務通攷　卷十八　教務一</rh>
二年庚申。天主降生。正合六百年之限。是則爾撒耶穌之非二人。毫無疑義又回人幹爾塞經<sm>塞與撒\\音之轉</sm>言爾撒聖人
者亦阿丹之後。二教敬天為主。傳徒繁盛。戰勝攻克。或通其妻求異術爾撒告妻畏人縛髪。妻於是夜暗繫其髪仇
至遭擒。便被殺害其徒憤天不垂佑。乃奉天主不復事天云云。此與湯若望所記耶穌被害。釘死十字架上。同一無
稽之野語。而受擒死於非命。大略相同。其時已稱爾撒為天主。尤是一非二之確證蓋自二教既分馴至數典忘祖
同室操戈。於是西人主耶穌而奴爾撒。回人主爾撒而奴耶穌。實不悟其為一人。即有知者亦諱不欲言乃自於其
六百年一語供證磪<?>鑿。然後知天主天方。固自一家眷屬也。杭世駿續景教考。既混天方於大秦。錢大昕跋景教碑
尾。謂耶穌生當隋開皇之世。人誤以穆罕默德辭世之年當之總緣二教爭勝。皆援唐碑景教之大。故考据家不能
別其同異要知天主本非大秦之產。大秦亦與回部無涉。此不足與之辯但據其後來之教法論之。則天主教固拾
佛氏之唾餘。而天方教又拾天主之唾餘。也非獨二教自分門戶。即天主本教。歐羅巴人所奉。亦不盡同。其總名曰
克力斯頓教。後遂演其派為三。一曰加特力教即舊天主教。今意大里亞佛蘭西等國所行者是也。一曰額利教。今
俄羅斯所行者是也。一曰婆羅特士頓教。<sm>士頓即斯丹。一曰算\\灘皆轉音對音也</sm>令英吉利荷蘭彌利堅等國所行者是也。婆羅特士
頓者。英人謂之耶穌教。始於明時日爾曼人路得所立。遂與天主之舊教分。今英制國主將嗣位。則大臣咸集巴釐
滿衙門會議。必新主@加特力教。而崇婆羅特士頓教乃共立之然則天主耶穌。以一人而分二教。遂亦如水火柄<?>
鑿之不相能。此又何說故曰六合之外聖人存而不論可也。</p>
<h 3>波斯火教</h>　<p>波斯國火教出於上古。古人知識未開。飲血衣毛。不知取火自燃之法。茍得一火。以為上天所降。以薪燃
之置火之@。另有一廟。廟有一塔爇火其上。司廟者曰火司。民間有事。必向廟中叩禱。然後取火而歸。火茍偶息。則
以為上天@佑。故降奇禍。滅火以去。須令其人再三叩禱。悔過遷善。然後再得舉火俗中貧戶之火。多取自廟中。富
家自有置火之宮。潔靜掃除。不容或褻。凡人欲自置家火。須多備祭禮。獻之火司。方能舉歸。於是戚友互相慶賀此
波斯火教之大略也。</p>
<h 3>西國異教</h>　<p>西國又有異教兩種。一曰密密教。入教者父兄妻子亦不能知。一曰剖而司登教。為耶穌教之分支其親
<pb 十一b><rh>時務通攷　卷十八　教務一　十一</rh>
條不許熱食。創君為民首之說。兩教行為@異。西書以邪教目之。</p>
<h 3>洋教入中國始末</h>　<p>明萬秝九年。意大利國人利瑪竇。泛海至廣東。二十九年入京師。中官馬堂以其方物進獻自稱
大西洋人。帝嘉其遠來。假館授餐給賜優厚。公卿以下重其人。咸與晉接。利瑪竇撰天主實義諸書。述天主教之說
一時好異者爭尚之。是為天主教入中國之始。自利瑪竇入中國後。其徒來者日衆。有艾孺畧者見唐時大秦寺景
教流行中國碑。謂景教即天主教。作西學凡一卷。援以為天主教唐時巳入中國之證。然碑中之語。與彼教亦不盡
合。未敢即以為據也時秝法疏舛。臺官言大西洋歸化人龎迪我熊三拔等。深明秝法。請倣洪武初設回回秝科之
例。令同測驗。從之。有王豐肅者。居南京以其教倡行。官居多從之。禮部郎中徐如珂與侍郎沈淮<?>。給事中晏文輝等。
合疏斥其邪說惑衆。乞急行驅逐。禮部給事中全懋孳。亦言自利瑪竇東來而中國復有天主之教。乃留都王豐肅
陽瑪諾等。煽惑羣衆。不下萬人。朔望朝拜。動以千計而所司不為遣斥。國家禁令安在。帝納其言。令豐肅廸我等。俱
遣赴廣東。聽還本國命下久之。遷延不行。所司亦不為督發。豐肅尋變姓名復入南京。行教如故朝士莫能察也。其
時西國人東來者。大都聰明特達之士意專行教。不求利祿。其所著書多華人所未道士大夫如徐光啟李之藻輩
首好其說。且為潤色其文辭。故其教驟興自京師。及各省皆建天主堂崇禎初秝法益舛。光啟為禮部尚書。請以西
洋新法相參校。開局纂修。書成未用會@國朝定鼎。始採取其說。先後命西洋人湯若望南懷仁等。入為欽天監官。
康熙三年歙縣人楊光先狀告禮部。摘其推算日食交會之誤奏聞奉　旨交吏部會審。遂黜湯若望等。授楊
光先為監副。尋轉監正。六年。以推閏失實革職。八年。南懷仁訟之。論死減等遣戌復用南懷仁為欽天監官。
特旨許西洋人在京師者。自行其教。惟不許傳教於中國人。直省開堂者禁之。光先尋遇赦歸著論攻天主教名其
書曰不得已。言甚切直五十六年。廣東碣石鎮總兵官陳昂奏言天主一教。各省開堂聚衆。在廣州城內外者尤多
恐滋事端。乞循康熙八年例再行嚴禁。母使滋蔓。從之五十七年。兩廣總督楊琳疏言西洋人開堂設教其風未息
請循五十六年例。再行禁止。雍正元年。閩浙。總督覺羅滿保疏言西洋於內地行教。聞見漸淆。請除送京效力人員
外俱安置澳門其天主堂改為公廨<?>奏入。得　旨給限半年。委官照看母使地方擾累。沿途勞苦。二年。兩廣總
<pb 十二a><rh>時務通攷　卷十八　教務一</rh>
督孔毓珣。疏言西洋人先後來粵者。若盡送澳門安置。濱海地窄難容。亦無便舟回國。請令暫居廣州城內天主堂
有年壯願回者。附洋舶歸國。年老有疾不能歸者聽。惟不准妄自行走。倡衍教說。其外府之天主堂。悉撤為公廨。內
地人民。入其教者出之。報可。乾隆間私赴各省傳教者曰衆。經湖廣省查拏。究出直隸山東山西陝西四川等省俱
有私自傳教之犯。奏聞。奉　旨交刑部審擬。永遠監禁。嗣於五十年十月。奉　上諭前因西洋巴亞里央
等。私入内地傳教。經湖廣省究出直隸等省傳教之犯。業據刑部審擬監禁。第思此等人犯。不過意在傳教。尚無別
項不法情事。究係外夷不諳國法。若永禁囹圄。情殊可憫。俱著加恩釋放。如有願留京城者。赴堂安分居住。如情願
回洋者。著該部派司員押送回粵。以示矜恤遠人至意欽此。嘉慶十六年。陝西道監察御史甘家斌。奏請定西洋人
傳教治罪條例。刑部遵　旨議定。西洋人有在內地傳習天主教。私自刋刻經卷。倡立講會。蠱惑多人及旗民
人等。向西洋人轉為傳習。並私立名號。煽惑及衆。確有實據。為首者擬絞立決。其傳教煽惑。而人數不多。亦無名號
者。擬絞監候僅止聽從入教不知悛改者。發新疆給額魯特為奴。旗人銷除旗擋。如有妄佈邪言關係重大。或符呪
蠱惑。誘污婦女。並@取病人目睛等情。仍臨時酌量。各從其重者論。至被誘入教之人。如能悔悟。赴官首明出教者。
概免治罪。若被獲到官。始行悔悟者。於遣罪上減一等。杖一百徒三年。並嚴禁西洋人不許在內地置買產業。其失
察西洋人潛住境內。並傳教惑衆之該管文武各官。交部議處。纂入律例通行。道光二十二年。與英國議和於江寗
議內列有傳教一款。言耶穌天主教。原係為善之道。自後有傳教者來至中國。須一體保護等語。是為開禁之端。然
但言傳教之人。加意保護。未嘗許華人之習其教者。亦一律寬容也。二十五年。法商赴粵。詣總督衙門。呈稱天主教
勸人為善。並非邪教。請弛漢人習天主教之禁。總督耆英據以奏聞。奉　旨交部議准。海口設立天主堂。華人
入教者聽之。二十六年正月二十五日。奉　上諭前據耆英等奏。學習天主教為善之人。請免治罪。其設立供
奉處所。會同禮拜。供十字架。圖像誦經講說。毋庸查禁。均已依議行矣。天主教既係勸人為善。與別項邪教迥不相
同。業已准免查禁。此次所請亦應一體准行。所有康熙年間各省舊建之天主堂。除改為廟宇民居者。毋庸查辦外
其原舊房屋。各勘明確實。准其給還該處奉教之人。至各省地方官接奉諭旨後。如將實在習學天主教。而並不為
<pb 十二b><rh>時務通攷　卷十八　教務一　十二</rh>
匪者。濫行查拏。即予以應得處分。其有藉教為惡。及招集遠鄉之人。句結煽誘或別教匪徒。假託天主教之名。藉端
滋事。一切作奸犯科。應得罪名。俱照定例辦理。仍照現定章程。外國人概不准赴內地傳教。以示區別。將此諭令知
之欽此。是外國人猶不許赴內地傳教也咸豐八年。復與英法俄美訂約。法約第十三款有云。凡入內地傳教之人
地方官務宜厚待保護。凡中國人願信崇天主教。而循規蹈矩者。毫無查禁。皆免懲治。向來所有或寫或刻。奉禁天
主教各明文。無論何處。概行寬免。十年又定續約。法約第六款有云。應如道光二十六年正月二十五日　上
諭。即行頒示天下。任各省軍民人等。傳習天主教。會合講道。建堂禮拜。且將濫行查拏者。予以應得處分。又將前充
公之天主堂墳塋田土等件。交還該處奉教之人。並任傳教士在各省租買田土。建造自便等語。同治九年。刑部重
修律例。將傳教治罪舊例刪去。續纂新例曰。凡奉天主教之人。其會同禮拜誦經等事。概聽其便。皆免查禁。所有從
前或刻或寫。奉禁天主教各明文。概行刪除。舊禁乃盡弛矣。此天主耶穌教入中國之始末也。</p>
