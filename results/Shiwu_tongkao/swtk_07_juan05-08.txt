<pb 一><rh>時務通攷　卷八　禮制　一</rh>
<ti>時務通攷卷八</ti>
<h 1>禮制</h>
<h 2>寶星章程</h>
<p>光緒七年七月二十九日總理衙門具奏查泰西各國。行用寶星。大抵視品級之崇卑。定禮文之隆飛<?>約
言其制則有四端一曰名目。各國張掛旗幟。制度各有不同。中國之旗幟。向例以繪畫龍文為識。現擬仿照此例。於
寶星之上鏨以雙龍。即命名曰雙龍寶星。自頭等第三以下。皆於上面鏨　大清御賜四字。其頭等第一第二。條</p>
<p>特表優異之典。不得率行濫請一日等第。各國之寶星。有國君自行佩帶。因贈子與國之君者。有頒賜臣下而
推及於與國之臣下者。分際迴列。等咸不一。現擬將寶星分列五等。並於頭二三等中。每等再分三級。計次序之數
共十有一。即於寶星上鏨刻清文。註明等第字樣自國君以至於工商人等。各如其分以相酬。庶名器不至濫遞。而
更免畸重畸輕之獘。一日藻飾我　朝之有品級。考例意繤嚴。故上自王公下及生監。向以頂戴別尊卑。現擬參用
此意。於寶星之上。鑲嵌珠寶一顆分其顏色以示區別。一日執照。各國每遇發給寶星之時。除應行之文書外。另備
執照一紙。給本人收執以為憑現擬於寶星執照內。前半恭錄　允准釐定寶星之　諭旨。後半填寫承領執
照之人姓名籍貫。敘明因何給予之故暨給予之年月日。其頭等第一第二。未便加用執照應由臣衙門知照各國
外部大臣。分別轉贈移送其頭等第三以下。應用執照。則蓋用臣衙門關防。此後本人若有劣跡。經本國斥退者仍
將寶星執照一律追繳。　頭等第一。專贈各國之君。頭等第二。給各國世子親王宗親國戚等。　頭等第三。給各
國世爵大臣總理各部務大臣頭等公使等。　二等第一。給各國二等公使等。　二等第二。給各國三等公使署理
公使總稅務司等。　二等第三。給各國頭等參贊武職大員總領事官總教習等。　三等第一。給各國三等參贊領
事官正使隨員水師頭等管駕官陸路副將教習等。　三等第二。給各國副領事官水師二等管駕官陸路參將等。
　三等第三。給各國繙譯官遊擊都司等。　四等給各國兵弁等。　五等給各國工商人等。　頭等應用赤金地法
藍雙龍。第一中嵌珍珠金龍金黄色帶　第二中嵌紅寶石。第三中嵌光面珊瑚俱銀龍大紅色帶。　二等應用赤
金地銀雙龍中嵌起花珊瑚黄龍紫色帶　三等應用法藍地金雙龍。中嵌藍寶石紅龍藍色帶　四等應用法藍
<pb 二a><rh>時務通攷　卷八</rh>
<p>地銀雙龍中嵌青金石綠龍醬色帶。　五等應用銀地法藍龍。中嵌硨磲。藍龍月白帶。　頭等寶星式尚方。計營造
尺長三寸三分。寬二寸二分。二等以下寶星式尚圓。二等徑二寸七分。三等徑二寸五分。四等徑一寸九分。五等徑
一寸六分。其上皆有環首。　頭二等帶均長一尺三寸。寬一寸五分。兩頭有穗絲繩束結。三等帶。長一尺三寸。寬一
寸五分。四五等帶。均長五寸。寬一寸一分。　按使西日記云。頭二三等寶星。例須奏請頒給。四等則為私贈。與中國
功牌畧等。</p>
<h 2>慶賀典禮</h>　<p>西例。凡有慶賀典禮。各國應有儀物餽遺。用敦和好之意。光緒十三年。值英主在位五十年之期。舉行慶
典。總理衙門奏請致賀。並頒　國書一道。禮物各件。又二十一年。致賀俄主加冕禮。亦齊　國書一道。畧備儀物。外
致道外部禮官各大臣諸色禮物。又西例。使臣亦須將意。即春秋私覲意也。</p>
<h 2>泰西禮制從簡</h>　<p>禮者所以維上下。戰紛爭。別嫌疑敷風俗也然人殊地異。未能強同從俗從宜。固非一致。泰西君臣
之分輕。故以臣見君。亦祗免冠執手。甚者屈一膝。或以面親手巳為大禮且宮中謁見君后。亦行此禮。每嵗<?>宮中君
臣大會。命婦夫人紛紛入內。琴歌酒舞。男女雜陳。不以為褻。</p>
<h 2>泰西國服禮</h>　<p>西例。凡遇國服。由司禮院出示通國。印於京報。亦復刊登日報素服若干日。如國家為别國帝后王妃
太子公主。素服若干日。亦由司禮院出示。徧告文武各員之赴朝會者。</p>
<h 2>泰西友邦喪禮</h>　<p>泰西友邦有大喪。國君為之素服。輟樂三禮拜英君主本約赴宮中聽樂。忽聞荷蘭國后之喪。遂中
止次日咸兒士代朝。羣臣皆素服所謂素服者。貫黑圈於左肘。如射韝然。蓋入朝則隨其國主之服也。臣下家居不
素服京禁樂者。分不足也中國使臣。是日亦行裝不服蟒繡。</p>
<h 2>英國寶星</h>　<p>英吉利寶星。大者約二寸半。小者一寸。金銀為之。君主以賜有功者。兩國之君。亦可互贈。此國之君亦可
賜彼國之臣。別有丈員者。祇紅綠綢一條。長約一寸。寬五分。懸諸胸前。按英國向章程。臣民不應受別國功牌寶星。
之賜即礙於別國君命而私受之。亦不應佩帶以謁英君。必須於受拜之時。先白英君。始准照常佩帶。異仕於他國
者。及銜君命進寶星於別國。該國以功牌勞使臣。不與此例。美國並有不應拜受別國賞賜之例。</p>
<pb 二b><rh>時務通攷　卷八　禮制　二</rh>
<h 2>英君臣禮</h>　<p>英國大臣。見其君主。摘帽鞠躬。以手握君主之手背而嗅之。</p>
<h 2>英宴會禮</h>　<p>英國掌宮官。以名帖稱奉君主命。請赴宴舞宮會宴。宴舞宮屋宇之大縱五六丈廣十餘丈。屋角及四面
懸燈。罩以玻璃。入宮者。公侯大臣及命婦皆與。馬太子與妃南面坐。兩旁設坐三層。各官坐立皆聽。坐使臣與隨員
於對面。樂人於樓上奏樂。男婦跳舞十餘次。武職衣紅。文職衣黑。皆飾以金繡。婦人衣紅綠雜色。袒肩臂及胸。珠寶
鑽石。項下纍纍成串。子刻。太子及妃@@別所。眾皆旁立。旋有宮官。稱太子請見。隨之往。旋赴宴。膳宰皆衣金繡。持
盞授餐。</p>
<h 2>英朝<sm>紳\\眷</sm>會</h>　<p>英太子在森哲模斯宮。代君主行朝紳會。各國公使皆往會馬是日君主復在柏金韓模宮。行朝眷會。各
國公使先入見君主。皆鞠躬而過。鞠躬者實不過點頭而已。宰相及各部尚書繼入。然後命婦繼之。通國命婦朝君
主者。至千餘人之多。命婦見君主皆屈一膝請安。凡公侯之夫人。君主皆與握手而退。婦人裙皆曳地數尺。裙之外
復有拖裳在後。曳地一丈以外。蓋以愈長為愈敬云。</p>
<h 2>法國朝覲巡狩禮</h>　<p>法廷朝覲之時。本國男女。不分品級。魚貫而入。見後轉身出正左門。下樓。至於君主出外游幸。或
有朝會讌集盛事。必有護衛十餘人。執儀仗為前導。仗長三尺餘。以金為寶蓋。或鏤獸形。踞於其巔左右大臣或持
長刀。或捧御冠。隨於其後巡丁在街彈壓。元衣皂帽。一望如雲。民間廬舍。無不懸彩張燈。紅衣兵士。執槍排隊而鵠
立如逢貴官之車。經過道旁者。兵士則必兩手舉槍。對鼻為禮。其為侍衛翼護左右者。皆著兜鏊。金花紅靠。黑褲烏
靴褲有紅帶由胯至足。廣約二寸。</p>
<h 2>布國大和會</h>　<p>布魯斯於庚午正月二十六日為佳節。宮中設大和會。如設朝。其國宗親大臣。及各國公使。各眷屬咸
公服往。屆時分班立。君主先出。與各公使挨次執手相見。各立談數語。次君后出。與各女眷相見訖。皆往其客座。堂
上樂作。執事分進茶果。夜半始散。</p>
<h 2>普天樂</h>　<p>英外部於光緒十三年。咨送兵部尚書節略。詢取中國　國樂樂譜。以備兵丁之用。使英大臣劉。照覆云。查
中國樂章。譯為歐州宮商。可合泰西樂器之用者。僅有一關。名曰普天樂。按普天樂者。曾侯所製也。</p>
<pb 三a><rh>時務通攷　卷八</rh>
<h 2>西樂本於器械</h>　<p>樂本於器。器之音生於顫。泰西常有人。將沙勻佈於諸玻璃片上。而以機搖諸玻璃片。使之顫動有
聲。則見其上之沙。皆走聚成各類等勢形式。此可徵明人之耳聞目覩。皆有相關之處。是以言語韻分高下而成詩。
音節聲有短長而成樂。樂之品二。一屬器奏。一屬人謌。二者相逐而發。方致洋洋盈耳之美盛。且天下之感人性情。
易人思慮。皆莫樂若者。如輓謌聞而樂者悲。金鼓震而懦者壯也。然與風俗亦有相關相囿之習。此國人聞彼國樂。
則不若聞此國樂之易感也遠甚。在泰西諸國其樂之最易感人者。要以追隨國主頌祝之樂為首。</p>
<h 2>西國古樂攷</h>　<p>樂之始不可得考而知。乃昔羅馬著名善詩之人盧革來底。言人聞鳥之和鳴而@之。是即謌吟之始
而農夫聞風過蘆叢。自成天籟。爰截作管吹以象之。是即笛簫之始。若羅馬之俄非德。則言上古山林有一女神化
身為蘆籍風而吟。聞者莫不流連。乃相與截取此蘆。製為樂器。按舊約書載有亞當一世孫猶八實為鼓琴品簫者
祖。若希臘人則言樂始於伊及按摩西出伊及記內有先知婦亞倫姊<?>米哩暗手執鼗等語。</p>
<h 2>西樂之用</h>　<p>凡樂約有二類。一以敬神。一以娛賓。然古人樂謌。人眾音一。至中國趙宋時。而高下四等相合之音譜始
定是古人知一音合之佳。至後人知四音合之佳。也鼓風琴者。亦遵此理。按諸牙牌。擇合四音以成樂泰西樂器@
重風琴。與非約林。緣風琴乃合高下諸音樂器之主。非約林為孤音樂器之君也。</p>
<h 2>泰西君制</h>　<p>泰西國例。有自主之國。有民主之國。有君民共主之國。自主稱恩伯臘譯言帝。民主者稱伯理璽天德。譯
言大統領。君民共主者稱為京譯言王。稱帝者。如俄羅斯。法蘭西。墺地里。諸國是也。<sm>法國向時本係國君主@日一\\千七百九十二年易為民主之
國</sm>。稱王者。如英吉利。西班牙。諸國是也。稱統領。如美利堅之聯邦是也而歐洲之瑞士@。亦屬近是。</p>
<h 2>君主民主國數</h>　<p>綜攷今天下君主之國。凡二十有六。民主之國。凡二十有五民主國之在南亞墨利加州者。凡十有
六。</p>
<h 2>享君禮之國利益有四</h>　<p>享君禮之國利益有四。一較他國特尊。一可派頭等公使。一國君登極。大婚典禮及朝賀之
時可帶冕旒。<sm>惟帝王能冠冕旒諸侯\\及民政國主。不與馬<?></sm>。一國君致彼國之君書。可用兄弟稱號。</p>
<h 2>兩君相見禮</h>　<p>兩君相見。主君先命工部於鐵路停車處。預備行宮。張設燈綠<?>懸挂客君國旗。備有@君國樂主君@
<pb 三b><rh>時務通攷　卷八　禮制　三</rh>
於行宮。客君至。燃礟一百十一聲。俟客君下車。主君先扶。客君之后下車。然後再扶客君。彼此親面。執手抱腰。路旁
預備來輿。請客君偕后同登。主君另坐一車。並發軍樂大作。皆為客國之聲。一路兩旁陳設鮮花枝葉。有費數十萬
金者。客君既抵王宮。同其后先見主君之后。然後與主君太子。親王大臣。次第相見亦有於宮門曠地。燃放烟火。娛
樂通宵者。</p>
<h 2>國王誕辰宴會</h>　<p>泰西正月。或君及后誕辰。宮中有宴會。先二日。由接引大臣知照各國公使復書應允。屆期與各公
使會齊。俟君后出。各一鞠躬。隨君后入餐房。坐位早派定。應詳認己<?>名食畢。隨君后出外廳。任意飲茶酒。君后入宮。
乃散歸。然此是西班牙儀節。若英法美各國則席散即回宮內。茶會小然<?>。君后及大臣命歸跳舞。不能跳者。從旁觀
之。儻遇君后。須一鞠躬。約半時許。即可散歸。不必俟君后入也。</p>
<h 2>加冕禮</h>　<p>君主登極曰加冕。由教師預定一期。至期。新君率領大臣赴近處大教堂。行祀天禮。王后與馬。教師為之祈
禱。祭臺<?>之上。陳設實刀冕旒衣服。祝告已畢教師為之加冕親王大臣從而賀之。於是欽定御名。頒告通國。</p>
<h 2>英主即位禮</h>　<p>英都有樓。藏前代鑽石冠。金履彤<?>如九連環。國主即位時。披五彩衣。戴此冠登此履以理國政。</p>
<h 2>英主誕禮</h>　<p>英君誕辰。街市懸燈慶賀。有以鐵管成君主之名。用煤氣燃點者。有作君主帽彤<?>者。有作盤香能自轉者。</p>
<h 2>英主親開議堂</h>　<p>赴上議政院。觀英主親開<?>議堂之大典。見英之世爵。各服其服。朱衣長曳地。襞積緣銀鼠。橫行數盡<?>。
視畫多少以辨其等。君主至寶座。太子在旁。稍後坐上議院。宣讀君主諭旨。讀畢即散。</p>
<h 2>英廷訉公署落成禮</h>　<p>二十四日更公服。赴英國新造之廷訉公署。觀英君親臨落成之禮。午正升殿。工部尚書<?>。以公
署管@。跪呈君王。君王受而以予大律例官大律例官跪而受之。誦詞甚長。君主諭云。此署可以開用宮樂。吹@栗
以宣告庶民。禮畢而退。</p>
<h 2>英開會堂禮</h>　<p>英制。新嵗<?>後。君主諏吉親臨議政院宣誦詔書詢問政事得失。名曰開會堂。先期內務大臣。以外部意
函請中國公使赴會是日士女塞道候觀君駕。巡捕彈壓。皂帽雲連。沿途房屋懸紅張綵。會堂門外。紅衣兵抰<?>鎗排
隊立。使車至。兩手舉鎗為禮。門内護軍官皆兠<?>鏊<?>。被服金花紅短衣。堂上設御几。距几數武。陳紅錦榻。其下世爵責
<pb 四a><rh>時務通攷　卷八</rh>
臣位於庭中央。女眷之@貴者。左右挾之右之上為各國使臣坐次。樓上以處庶僚。及其妻。及公使隨員。貴臣皆赏
服。襲無袖朱衣。其長曳地。由五等爵者。橫縫白羔皮長狹如版於其背之右。自四道至一道。各如其等。<sm>公四道侯三\\道伯二道子<?></sm>
男均\\一道。</sm>惟律師教士。服青長袍。亦曳地。各國公使皆朝服衣未及膝大鏤金花。飾其肩背襟袂及四衩。嵌寶星於襟之
左。多寡如其所賜。腰圍金帶。右肩斜挂雜帛。抵左腋下結之。亦有以金為絲繩攒兩膊者。武職金版飾肩。圓其末。綴
金穗如組垂。佩長刀於腰。文職亦有佩劍者。所著褌文武咸緣金片於兩旁。自腰至足。獨美利堅合眾國使臣。服常
服。蓋民主之國。上下不異以等威也。免冠則同土耳其。波斯所服如各國而不免冠。衆既集。律師數人據案中庭。攤
紙執筆。以俟君至。無何世子威兒士。<sm>名阿拉伯爾。威爾士則其所@@。如中國之@\\王。次子以下。皆@白@士。如中國之某國公</sm>。與夫人相繼入位。御几。右隔以
屏。夫人戴鏤花鑽石為額。繡甲祖露兩臂。及胸之半。位於紅錦榻中央。朝御几坐。又一刻。乃聞君車。護軍官八人。各
執儀仗前導。仗長三尺。以金為寶。蓋或鏤獸形。踞其顛。首相秘根士非爾。持長刀。樞府大臣李忠地門。捧御冠。三公
主綠衣姒。四公主碧阿他麗姒。繡甲袒臂。皆先入。左右分侍。君主黑衣裙緩步來。樓上下皆起。宦眷皆袒。國主環向
點頭就坐。良久肅然。俄聞會堂門開。士庶擁進。環庭外鐵柵立。掌璽大臣。<sm>决軍國疑難大事。\\位在王公之次。</sm>堅爾勘士啟書。琅琅宣
誦畢。君主降自御座。與長媳接吻而去。</p>
<h 2>英聖瞻士宮設朝禮</h>　<p>英君主於聖瞻士宮設朝。今長嗣威而士。代行接見禮。各國公使。應帶@贊隨員往見。聖瞻士
建自數百年前。體制簡易。與市肆毗連非君車出入所便。故道光間別建柏金哈木以自居。惟大朝會仍在舊宣<?>。富
外白石為城門形。護軍數百。例隊於內。門衛皆金鎧胄軍官。入門升階兩重。至一大堂。有內大臣執筆以記人數。又
一大堂。各國使臣。朝服畢集。兩點鐘內宮門開。其國大臣先入國。使按序入。以到國先後為序。威兒士狀貌軒豁。金
花紅短衣。立君座下。左為日耳曼王子喀士顛。又左為國戚沙壑士乖馬王子。又左為公爵梯壑赫弗居。前接受@
名而唱之。凡進見銜名。洋字書以白紙。橫長三寸。縱二寸著簡明進見事由。初見者。紅其兩旁及其背。繼見則猶是
拜客名片。國使惟書某國欽差。正使與余。率絫贊隨員入見威兒士鞠躬。威兒士亦鞠躬。語正使曰。貴使之來。甚惬
私意。語畢而退。文武官繪。相繼進見。有與威兒士素識者亦握手致敬馬。</p>
<pb 四b><rh>時務通攷　卷八　禮制　四</rh>
<h 2>英柏金哈木宮設朝</h>　<p>英君主於柏金哈木宮設朝。各國使并夫人亦聚。皆一鞠躬而退。本地官紳及妻相繼見臣工
初見者前屈一膝。君主握其手。臣則就君主手而嗅之。有賞寶星者。侍臣拔劍進。君主授馬。侍君主之側者。為威兒
士之妻及大公主綠衣姒。凡婦女皆肉袒。不以男子擁擠為嫌。手捧花冠。裙采不一。其後摺疊數層。成蜂窩形。曳地
五六尺。無男女。但識面者。俱與握手。進見者至君主前。侍臣掬取其裙。彼此相傳牽執以過。防躡之而傾蹶失容也。</p>
<h 2>英太子代君視朝</h>　<p>英太子代君主設朝。偕絫<?>贊繙譯及隨員。公服赴森金司宮。先與各國公使。在殿外待片刻。殿門
既開。魚貫而入。公使頭等者第一班。二等者第二班。署公使在後。從官各從公使而進。至英太子前。御前大臣唱名。
公使鞠躬。太子亦鞠躬以答。各使見畢。以次立於殿中。各部尚書。負墻序立。然而英國官紳旅進謁見。皆入左門或
入右門不得@立殿中。停留片刻也。太子之視朝。代君主。也其諸弟及妹婿以次立於左。御前大臣立於右。自諸弟
以及各國公使。各部尚書。同為受朝之。人是以得留立於殿中。然有時朝謁人多。則須鵠立兩三點鐘之久。必須朝
罷太子點首而退。各尚書與各公使乃得散歸。禮數雖優。亦頗勞也。越日。赴柏京邯宮殿。朝見英太子妃。暨他宮眷。
君主命太子妃代為視朝。前一月即頒諭旨云。朝見太子妃。與朝見君主同。也班行之序進退之節。與森金司宮朝
儀略同惟彼處有男無女。此則女多男少也。</p>
<h 2>英主入城禮</h>　<p>英都倫敦之自毀其城。而更為守險之局。留一門不毀。以為古跡。闦<?>闍胥具。而無朝夕啟@之限。君主
車駕將入門。則城主闔門。而故為詰問之詞。前驅告以乘輿來幸。然後啟門。奉黃金筦鑰。以獻於君主。君主曰。卿總
轄此城甚善其仍掌筦鑰。鞠躬免冠以謝君主仍驅車以入。蓋相承之儀文如此。</p>
<h 2>俄皇陛冕禮</h>　<p>俄皇行陛冕禮至期各國公使會齊乃赴俄皇之大教堂西人無宗廟。自天子至於庶人。典禮儀文皆
舉行於教堂。陛冕之典。蓋合郊廟為一禮也己正俄太子王公至。俄皇俄后繼至。教士誦經禱天。俄皇更銀鼠金黃
袍。袍之前稱身之長。後則長二丈餘。御前大臣數人。以手承之。大教士進金剛石鑲成之冠。制如兜鍪。俄皇自取著
之。又進金劍金球。球有十字架。俄皇次第受之。俄后跪俄皇前。侍臣別進一冠。形製減小。俄皇取而加於后首尚衣
命婦二三。人侍后側。安於髻<?>上。侍臣進袍如皇袍。命婦侍披袍已。俄皇扶后起立。執手親嘴為禮。太子公主諸親王
<pb 五a><rh>時務通攷　卷八</rh>
公。皆至御座前。親嘴為禮。各國王太子有姻婭者。亦如之。賀者退。俄皇與后坐於寶座。旋起立。自午至未。乃畢。</p>
<h 2>俄皇宮室</h>　<p>俄皇宮室。四周如方璧形。為樓三層。第二層初入為議事廳。再入為俄皇燕息之所。及太后寢宮。有金殿。
牀帳棹椅。皆塗金為之。中置金盤以數百計。銀殿并鏤銀為之。金雀殿皆孔雀石。即中國所稱綠松石者。石柱大圍
二尺。長可丈餘。將軍殿皆列代功臣。繪像殿壁。皆用油繪古戰陣事。用示不忘武備之意。再進為俄前皇亞勒克桑
德像。及前后赛阿尼寢宮。及太子肄業之所。又一所。儲各國歷代錢幣。及寶星之類。</p>
<h 2>俄皇葬禮</h>　<p>西俗。凡其國中君后皆葬教堂。自彼得羅以下。葉喀特林呵咧桑德尼可刺。或祔以子。或袝以弟。不分昭
穆。其葬法。則懸棺下窆砌石椁。其上槨之上。置畫像金十字架。呵咧桑德第二者。今主之祖。凡其生平所珍愛物器
用。懸之壁間。其與英法瑞典突厥波斯布哈爾愛鳥罕希哇諸國。戰勝之旗幟。皆插於柱間。以旌武功。前王呵咧克
桑德爾第三。在堂中楹之石。石槨下置明燈。周圍各色花草繽紛。余率參贊至壠前。行三鞠躬禮。其禮官則屈一足
於槨右。以手指畫心。作十字勢。禮畢退出。</p>
<h 2>法王誕禮</h>　<p>法皇誕辰。鋪戶皆閉。插花旂三面。街市設布棚。貨茶酒戲玩諸物。紅衣甲兵。沿街巡察。夜間徧燃煤氣電
氣各燈。烟火爆竹。直冲霄漢。</p>
<h 2>布君見臣民禮</h>　<p>布魯斯君主別宮。臨通衢。自樓窗外觀。途人仰見。則免冠而過。又乘常車外出。遇者亦免冠。使者遇
諸途為之鞠躬。則摘冠相答。</p>
<h 2>西國服制</h>　<p>泰西衣冠。制度各有不同。惟就其易知者言。則文武本自判然。文官之帽。前後俱削。上以金銀線堆作雲
形。衣則領袖皆織金線。武職圓帽。亦有如中國之銅盔帽者。帽頂以鵞毛為纓。衣則兩肩皆有雲朵袖。亦有雲花褲。
兩旁以金銀線作長條。直貫至腳。文職大員。多有約闊三寸之紅白綢。或藍白綢。披於右肩。拖至脅下。據云是寶星
之帶。武職必佩刀。亦有結繩如脅骨形。旋於胸際。或衣後。橫嵌一鑰匙樣。以示區別。議院爵紳。衣皆前短後長形頗
尖削。名為官衣。帽則甚高。亦名官帽。民主之國。類皆服此。</p>
<h 2>西國喪服</h>　<p>西國喪服。惟夫婦有之。父母兄弟姊妹。亦可服喪。其衣領之上。縫元色綢布。或縫於帽上。即喪服也。</p>
<pb 五b><rh>時務通攷　卷八　禮制　五</rh>
<h 2>英主@輿</h>　<p>英君主@輿。高大如中國制。輪蓋支柱。皆金飾之。前後各有金身海神二。鱗甲執械。若護衛者。然平日未
嘗一駕。其駕以嘉會者。一高輪車。蓋上金為臍。屬以爪牙。持其四角。餘八輛皆尋常官車。惟略高耳。</p>
<h 2>英廷服制</h>　<p>英吉利君主服青衣。下擊百褶裙。文職朝服。短青褲。長白襪。窄幫皮鞋。白縀背心。青毡短衫。肩有青綢一
塊。長七寸。旁有數小塊。乃防髮辮油者。蓋英國古時亦有髮辮。故朝服仍其舊制。工字黑毡帽。夾於腋下。腰圍細帶。
佩細長劍。衣之袖口襟領。皆白棉織成。寬二寸許。露於外。白皮手套。武職紅衣青褲。上綠金花邊。寬寸許。金邊工字
毡帽。插白鵝翎。斜戴於首。腰圍白皮。帶佩銅刀。按所紀服飾。乃指文職色臘。武職布來思而言。二人皆非顯職。疑大
員服飾。必有異同也。</p>
<h 2>英主御馬</h>　<p>英君主御馬。八匹為一廐。皆駿物毛色。紅黃黑白。驅之以類。鞍@羈絡亦異色。紅黃者飾以金黑。白者飾
以銀。無相混也。</p>
<h 2>英新美亞公服</h>　<p>英制。十月為新美亞接贊之期。儀仗扈從甚都。其公服長及足。遍簇金花。後@曳地。袖底另綴小幅
約尺。亦嵌金花。項上挂鏤金雜寶一串。侍者石捧金冠。左捧寶劍。長三尺五寸。攢珠為欽。以木桿承。長四尺餘。遍飾
以金。以其有地方之責。故崇視之。</p>
<h 2>英國武官服制</h>　<p>英吉利武職。皆胄而手劍。職之大者。衣嵌金板於兩肩上。長逕尺。廣約二寸。小金片五。綴其末如組
垂。職小者惟右肩有之。</p>
<h 2>俄皇御車</h>　<p>俄皇御車四輪。金頂金檐。內緣四絨。鋪墊靠背。皆紅紫之色。餘皆金色。兩旁間門。可坐四五人。四角以鋼
條懸起。作元寶色。車箱前一椅。紫呢褥。金緣邊。為御者所坐。此春冬之車也。夏令車箱可間。上有涼棚。下有冰櫃。作
飛龍形。</p>
<h 2>俄傳國冠</h>　<p>俄羅斯傳國禮冠。頂嵌藍寶石。如小胡桃。又有兩手托執之物。一圓球。球上十字架。架嵌鑽石。白光閃爍
大於栗。一直柄。約尺有咫有三節。頂嵌紅寶石。鮮@如榴子。亦大如栗。此三者。俄皇即位之日。戴其冠。左手托球。右
手執衡。以受朝賀者也。</p>
<pb 六a><rh>時務通攷　卷八</rh>
<h 2>俄皇徨服</h>　<p>俄營中有禮拜堂。凡陣沒者。鏤其名。懸廊間。旗幟@戰勝者。及戰敗而未失者。列置神前用旌武功又觀
先代銅兜鍪。及俄主所加之冤。銀鏤嵌五色寶石。中立十字架。具平常之冠。如中國冬帽貂@。密嵌珠寶。不用纓。其
禮服黃色。織金如氅。用銀鼠帶尾。其後長丈餘。掃地四五尺。后服亦如之。自彼得羅變易服制。效法英荷。惟此冤尚
存兵舊耳。</p>
<h 2>俄國新更服制</h>　<p>俄更服式。保羅謀先改兵士衣飾。今各衣區新製衣褲靴帽。先行呈驗宮中。列式甚夥。初俄帽圓<?>而
有緣。保羅惡之。易以扁長式。<sm>如俄國船\\@所@</sm>不從者擒笞馬。</p>
<h 2>法國官服</h>　<p>@貴重@。國有大事。必衣官服。其飾外製無袖米<?>衣。長可曳地。有五等爵者。橫@白羔皮。狹長如版於其
臂之左右。公橫四幅。侯橫三幅。伯橫二幅。子男均一幅。各如具等。至律師教士。皆服青袍。長亦曳地。所有出使外國
公使之朝服。皆係青氈褂。前則齊胯。後垂二燕翅。作丌字形。長約二尺。胸前滿繡金花。領袖及二燕翅邊。亦繡金花
寬約二寸。青氈褲由胯至足。立金線一道。廣可二寸許。有寶星者。垂於胸右。多寡各如所賜。有腰圍金帶者。文佩劍
武佩刀。或石肩斜垂綢條一縷。抵左胯旁結之。寬約四寸。其色紅黃綠紫。各如所赏。武職有以金版飾肩。形如甲字
而圆其首。綴以金穗。下垂如組。圆頭周約尺半。廣寸餘。穗長二寸。蓋上下貴賤等威之辩。固係於此也。</p>
<h 2>法貴婦服</h>　<p>貴婦頭戴花圈。圍以金箍。嵌以鑽石。或寶石不等。有不戴箍而插鮮花。亦有左手執鮮花一朿者。腰擊<?>長
裙。前則覆足。後曳地六七尺。遍繡以花。色白或粉紅葱綠。各隨其意。行則左右二人。掬取其裙。彼此相傳牽<?>執以過。
蓋恐傾蹶尖儀也。</p>
<h 2>法國丧服</h>　<p>凡遇國服。及為他國服素。則各官圍黑紗一圈。於左肩下。廣二三寸。婦女則改戴黑翎。并去所節五彩花
朵。子@執扇。無不用黑。名刺信函。皆以墨圍其四隅。廣狹按其服之輕重。</p>
<h 2>德國丧服</h>　<p>德意志定例。他國君后之丧。倶有服制。或七日十四日二十八日。惟禮官之報單是後。期內不公宴。惟見
<gap>男@服女黑衣黑手套。</p>
<h 2>日國官服</h>　<p>@斯巴尾<?>@國之官服。則長遇膝。且有披肩。並@紅紫蓝黄白@色。律政司人員。衣冠皆紅。狀師則黑。@
<pb 六b><rh>時務通攷　卷八　禮制　六</rh>
士則黃。教士則白。天文地理。及各等學官則藍。教主則紫。然亦有服紅衣紅冠。皆胸前懸金鎖者。</p>
<h 2>瑞典官服</h>　<p>瑞典伴遊委員。所著朝服係黑色。衫褲皆寬金邊。左肩垂金穗一圈。按瑞典丹馬各國武職禮服。有左右
肩皆金穗者。有僅左肩者。紀中未叙明文武。不免疎漏。</p>
<h 2>鳴礟儀數</h>　<p>各國鳴礟之儀。報如施數者僅二端。一為船隻進口。鳴礟敬他國旗幟者。報如數。一為各國水師。提督過
境。在境之船。鳴礟示敬者。報如數。此外各國王王族。各國統領。或過境。或登岸。或上船。本國鳴礟。他國船不囘敬。卽
他國船為本國君鳴礟。亦免回敬。又如督臣。暨守土官。使臣領事等官。及本國盛名之士。登他國兵船。本國鳴礟。所
登船不囘敬。乂本國以大典鳴礟。駐境他國船。亦免回敬。</p>
<h 2>施放礟數</h>　<p>施放礟數。皆以單數為率。惟迎接國君。原為曠典。礟聲向無定額。且國君無答禮之例。</p>
<h 2>水師兵官相見禮</h>　<p>凡本國水師各船。或一隻。或數隻不等。無論何處灣泊。遇有他國水師兵船駛至。卽由本國統領
官派員前往。來船照例。問候照拂。若來船係屬數隻成幫。當往該幫統領官之船。照前致意。隨由來船之管船官。派
員往本國船上謝步。</p>
<h 2>水師兵官交拜禮</h>　<p>凡有水師兵船。或一隻。或數隻。無論何處灣椗。如有他國兵船。或一隻。或數隻不等。倘來船之統
領官。與先到船隻之統領官。品級相埒。限于廿四點鐘以内。應由來船之統領官。前往躬拜。其先到船隻之統領官。
仍限二十四點鐘為期。當往答拜。設或兩國統領官。品級不同應由品小者先行躬拜。</p>
<h 2>水師統領拜謁禮</h>　<p>凡水師提督總統總兵等員。先向他國水師提督。及總統等員拜謁訖。卽由彼國水師提督總統
等員。親行答拜。若係水師參將副將游擊等員來拜。當由水師提督或總統等員。特派標下總兵。或副將參將等員。
代為答拜。</p>
<h 2>水師總兵拜謁禮</h>　<p>凡副將參將游擊等員。先行拜謁水師總兵等員後。卽當躬行答拜。</p>
<h 2>管船官拜謁禮</h>　<p>凡各國水師兵船成幫。無論何口相遇。一俟統領官彼此拜謁後。當由來幫各船之管船官。向先到
各船之管船官處往拜後。分別答拜。</p>
<pb 七a><rh>時務通考　卷八</rh>
<h 2>戰艘相遇之禮</h>　<p>戰艘相遇。向有捲旗下旗。以示尊敬之意。今皆廢棄。惟有放礟齊呼之禮而已。</p>
<h 2>洋船相遇之禮</h>　<p>一千七百二十一年。俄瑞二國。議定條約。凡兩國船隻。洋面相遇。皆用平行之禮。若經過彼此口岸
衛所。其船隻先行放礟。</p>
<h 2>戰艘施礟之禮</h>　<p>一千八百一年。典<?>一千八百九年。俄瑞二國。議立條約。第十九。第二十二欵內開。現在議定兩國戰
艘。洋面相遇。皆用平行之禮。若彼此水師將帥。等級不一。則卑者應先放礟。彼亦隨放隨答。係同等彼此兩免。如經
過衛所。以及出入口岸。船隻先行放礟。彼亦立卽答之。</p>
<h 2>戰艘懸旗之禮</h>　<p>戰艘停泊某國口岸。遇某國有慶弔事宜。禮當懸旗。以示同其哀樂。其同泊鄰邦戰艘。若因伊本國
有此等事。懸挂旗幟。各船亦宜同之。</p>
<h 2>懸旗尊卑位次</h>　<p>懸挂外國旗幟甚多。尊卑位次。當照定例。卽如中桅。右手為上。左手次之。後桅與前桅如之。本桅而
論。惟中桅為尊。後桅次之。前桅又次之。必懸於三大桅之上。慎勿懸於鼻桅之上。</p>
<h 2>戰艘懸旗位次</h>　<p>法國戰艘。在某國岸口停泊。卽將某國旗幟懸挂首位。次卽同在口內停泊之他國船隻旗幟。其序
按各船將帥等級。遇同等者。卽按進口之先後而定。</p>
<h 2>戰艘不通慶弔</h>　<p>或問凡<?>戰船停駐某國。若某國以及同在口內停泊船隻。遇有慶弔。該艘有不慶賀時否。曰。當視其
情形而定。若於本國定制教規。或於友邦情誼有妨礙者。該戰艘將帥。卽不宜慶弔。或旁觀。或遠避。皆可。</p>
<h 2>戰勝不賀</h>　<p>如此國戰勝彼國。作為慶典。奈兩國均係我之友邦。若慶賀於此。必至傷情於彼至他國戰勝本國。而本
國復往慶賀者。斷無是理。</p>
<h 2>商船遇戰艘之禮</h>　<p>凡捲旗下旗。以示相敬之禮。在戰艘現已廢棄。至捲旗一節。非有國服。亦有行此禮者。惟商船遇
本國戰艘。禮應下旗三次。以示敬意。該船亦當還禮。此禮惟於本國戰艘行之。因國旗最為緊要。本國自當極其尊
重。若遇他國船隻。斷無下旗以示謙抑之理。</p>
<h 2>商船捲帆之禮</h>　<p>捲帆之禮。更為合宜。並有行近戰艘。為之鬆帆者。若商船載有礟位。亦可放礟為禮。否則以槍代之。
<pb 七b><rh>時務通考　卷八　禮制　七</rh>
齊放三次。亦無不可。</p>
<h 2>將帥相敬禮</h>　<p>俄武備學堂。生徒年皆十餘歲者二三百人。場中設香案。教七十餘人。大教師二人。服綠袍。緣金綫幾
滿袖。闊如中國之僧袈。其主帥來。將舉刀。兵舉槍。閒以音樂相見。皆舉手至額。主帥亦答禮。列隊整肅。教師然燭誦
經。兵士咸脫帽致敬。以手於前心畫十字。領隊官執@置案前。大教師以水灑之。衆教士分以所祭水。向各兵徧灑。
旋命排陣。左右行步。旋折整齊。乃退。</p>
<h 2>上下相見禮</h>　<p>英吉利屬馬爾他島。百姓見總督過。則免冠。或反手及額為禮。總督答禮。兵弁見總督如百姓。總督亦
答禮。</p>
<h 2>投名刺禮</h>　<p>名刺多係白紙。堅厚潔潤。橫三寸。縱二寸。橫書名銜。惟初見與繼見有別。初見則背赭。而兩邊皆作絳色
繼見則純用白色。</p>
<h 2>男女合巹禮</h>　<p>男女合巹。須先告本處牧師。或國家之昏因局其局各處皆有分設。專司姻事。納捐若干。遵例定合巹
之期。至期。男新人先赴本處教堂。父兄親族偕馬。女新人則由親族姊妹女友。及父母。送至教師。乃以男新人所戴
約指。為女新人戴之。以女新人約指。為男新人戴之。約指上有鐫男女之名。及形貌者。成禮後同赴男家飲宴越日
男子。往往率女出門遊厯。遠近不一。於是回家操業如初。</p>
<h 2>殯葬禮</h>　<p>喪禮。人死報知生死局除名。又告本處教師。前來追思懺悔祈禱上主。以清水灑之。亦有以油抹其<?>眼者。此
水此油名之曰聖水聖油。入殮殯葬。親友送至墓上。另有一人臨穴。稱頌死者平生。然後教師再為祈禱。各親友爭
以泥土填其穴中。名曰封葬。</p>
<h 2>舞會</h>　<p>跳舞之戲曰舞會。君臣士庶皆行之。每擇定一日。於家中治宴。招朋輩至家跳舞。或抱或躍。傾撲奔走。琴聲盈
耳。珍錯羅筵。不醉無歸。盡歡而散。</p>
<h 2>西俗重女</h>　<p>西俗並重女子。若已嫁則更為敬重。婦女等輩。並坐一車。已嫁之婦在上位。未嫁之女居下首男則更在
其下。然幼女則不在此例也。</p>
<pb 八a><rh>時務通攷　卷八</rh>
<h 2>西國宴席位次</h>　<p>西國宴席位次。以主婦所坐之位為主。主婦之旁。右首為第一位。左首為第二位。主人則在主婦之
前對坐。大約所坐之位。近於主人主婦者為尊。</p>
<h 2>宴會不得吸烟</h>　<p>西禮以吸烟為褻。婦女在座。男子皆不能吸烟。敌大宴坐席。須俟主婦割烹敬宴客。各進頌詞婦女
先散。然後男客方可吸烟。其富貴之家。則另有吸烟談笑之室。蓋氤氲氣味。不得混婦女之前也。</p>
<h 2>法國婚禮</h>　<p>法成婚。禮官據案而坐。新郎新婦面官坐。兩家尊長。坐於其左右。證盟者坐於阼階。中坐官問夫婦。是否
心願。夫婦皆起立。點首稱諾。左官宣講法律禁令。以誠諭之。右官頒發印據。令其收執。左右官各有大簿書。戴婚者
姓氏居址。夫婦皆自署名其上。證盟者次第署名。署名畢。出至天主堂。教師為之誦經祈福。亦宣講耶穌語以誡諭
之。觀禮者坐於其後。分為二行。東廡皆男家親友。西廡皆女家親友。宣講既畢。在堂男婦。皆投錢於囊。以為香鐙之
費而酬謝教師之貲不與<?>馬。酬謝多者數千金。少者數百金。新男新婦。湊合其財也。禮畢。至別廳。新郎新婦暨證盟
四人。又各署名於簿。然後散。</p>
<h 2>西人不通婚姻有七等</h>　<p>西人男女並重。其教例有所謂七等不得通婚姻者。已所生之子女。及兄弟所生之子女。並
妻兄弟所生之子女。已姊妹所生之子女。皆不得婚姻。此與中土同。所謂中表不得為婚姻也是為第一等。女所生
之二女。或彼此各嫁一姓。又各生子女。亦不得婚姻。是為第二等。各嫁一姓。各生之女。必將更嫁各姓。各生子女。亦
不得婚姻。是為第三等。由此推之。至於七等而後止。蓋謂父精母血。生人之氣脈所貫。男女同之。中表姨表。不得為
婚者。以共一外祖父母也。姨表姊妹所生子女。不得為婚者。此猶是此一外祖父母之氣脈所貫注也。至七傳之後。
血脈已盡。互通婚姻。雖雲孫之子。可與雲孫之女。同姓而為婚。是曾不知八世以上之祖。仍是一人也。七世之祖。猶
是胞兄弟也。其褻理悖倫不猶之同一乖舛乎。是宜定制。男子同族。雖百世不得婚姻。妻族母族。盡於七世可也。</p>
<h 2>法國耶穌生死節</h>　<p>三月十三日。法俗稱為耶穌死日。按法人謂耶穌死日。必在春分後月圓一次之餘。第一禮拜。閱
七日第二禮拜。云耶穌復生。號巴克節。</p>
<h 2>俄國耶穌生死節</h>　<p>正月二十八日。為俄厤二月初十。相傳為耶穌釘死十字架之日。凡老幼男婦。皆食雞子。傾城士
<pb 八b><rh>時務通攷　卷八　禮制　八</rh>
女。遊觀跳舞。以為笑樂。按俄厤較英法厤後十二日英法厤為二月二十二。其所稱耶穌死期。於前十二日舉行。中
厤之正月十六日也。</p>
<h 2>子女自主婚嫁</h>　<p>歐西各國。子女年滿二十。即謂宜有自主之權。婚嫁不請命於父母。子既娶婦。與父母別居異財。甚
或不相聞問。其稍知親愛者。夫婦於禮拜日。食翁姑一餐即去。</p>
<h 2>明呀喇服制婚葬禮</h>　<p>明呀喇<sm>即孟\\加拉</sm>。土番有數種。一曰明呀哩。一曰夏哩。一曰吧藍美。吧藍美特富厚。衣食居處。頗似
英人。以華麗相尚。貧者家居俱裸体。以數寸寬幅布圍其腰。又自臍下絆至臀後。以掩下體。男女皆然。謂之水幔。出
門所用布幔稍寬。有吉慶則穿長衣窄袖。其長曳地。娶妻皆童養。夫死婦不再嫁。鬄髪而居。各種不相為婚。吧藍美
死則葬諸土。餘則葬於水。有老死者。子孫親戚。送至水旁聚哭。各以手撫其尸。而反掌自舐之。急趨歸。以先至家者
為吉。明呀哩閒<?>有以大化者。更有伉儷敦篤者。夫死婦矢殉。先積薪於野。置夫屍其上火之婦則盡戴所有玩節。繞
火行哭極慟。親戚亦隨之哭。婦隨摘所節。分贈所厚而跳入火。眾皆嘖嘖稱羡。俟化而後去。錫蘭亦同此俗。</p>
<h 2>西國服喪禮</h>　<p>西例。平民孝服日期。男女一律。為祖父母。持服九閱月。為父母。為子女。由半年至一年半。各聽之。然服
一年者居多。服闋方得出門拜客。為兄弟姊妹。持服六閱月。為伯叔母。持服三閱月。為叔伯祖父母。持服六十日為
從叔伯姑舅姨父母。持服四十二日。為姪男女。亦六十日。為從表昆弟姊妹。及他遠親。皆二十一日。夫妻持服各二
年。一年中不得出門拜客。妻為夫家。夫為妻家自尊卑以至親疎。持服日期。皆與已身一律。為朋友持服。既葬則除
僕婢惟與家主持服日期。與本宅人同。喪服主黑。無論綢緞布氈男女一律。惟男高帽頂圍素紗。廣狹視服之重輕。
以上皆為民庶俗規。官無定律。持服日期之多寡。咸賴男女懷感之心。蓋官不因頂艱而開缺。士不因持服而停試。
故官不為民預定也。</p>
<h 2>法國殯儀</h>　<p>出殯之儀。如屬貴官巨宦。富家大族。亦極烜赫。光舁<?>靈槥。詣禮拜堂諷經。其前先以馬兵一隊橫排開道。
次以八人烏衣皂冠。舉燈為導。再則三人捧一圓扇。其大約周丈餘青帛。繍雙鶯。後隨紅衣護兵八人。方帽御者六
人。高冠金緣。旁插烏花之御者十有二人。或捧大盤。盛其生前所賜之寶星紅帶。花衣金穗諸物。載柩亭車。以八烏
<pb 九a><rh>時務通攷　卷八</rh>
馬拽之。車後亦有步行之男女。皆死者之親近戚屬。而友朋之執紼送葬者。亦皆乘車以隨。別有空車數輛。紅衣金
輪。拽以四馬。此後則樂兵一隊。騎馬二十隊。礟兵四隊。礟車十二輛。隊各二十二人。排列整齊。各街道口。皆有巡丁
騎卒。阻遏車乘之由是道過者。</p>
