<pb 一b><rh>時務通攷　卷十八　教務四　一</rh>
<ti>時務通攷卷十八</ti>
<h 1>教務四</h>
<h 2>例案</h>
<h 3>未經換約各國洋人進京傳教照約驅遣</h>　<p>總理衙門咨。據京營東河沿汎守備。稟稱打磨廠興泰店。有外國人一名帶
同天津人一名來京。在店居住。當經本衙門派委司員前往查詢。該外國人稱係荷蘭國人。名古路吉。帶同天津張姓
來京傳教。並攜有上海道給發執照等情。查向無和約。各外國之人並不准其在內地游行。現在劄飭順天府府@派
員預備車輛。押解出京。於五月十四日起程。送至天津。交辦理三口通商大臣衙門轉行遞解上海等因。札飭遵照辦
理在案。相應咨會。俟該洋人遞交到日。即行遞解至上海。交江蘇巡撫查照辦理。咸豐十一年五月十五日。咨各省。</p>
<h 3>江西教堂一案奏結</h>　<p>江撫沈奏。竊臣承准議政王軍機大臣字寄。同治元年閏八月二十四日。奉@上諭總理各國
事務衙門奏江西教堂一案。久懸未結。請飭妥速辦理。並將照會等件。照@呈覽一摺。著沈葆楨悉心酌覈。飛速覆奏
等因欽此。臣當即督同司道。邀集公正紳士將抄發照會等倅公同閱看屬其各自曉諭士民仰體　國家柔遠之心。
蠲小忿成大信。務釋猜嫌。永締和好。所議條款。定須一一照行各官紳深明事理。並無異議。乃傳語甫經數日。通衢處
所遍貼撲滅異端邪教公啓。據南新二縣揭呈前來。怨憤情詞。幾有不共戴天之勢。臣一面飭縣嚴密查拏。一面傳詰
紳士。據稱奉諭後。即遍告各親友。或曉以義理。或悚以利害。聽者無不帖然。皆云闔省自有公論。我輩只知從衆而已。
日來喧傳揭帖。各紳具有見聞。然莫能查出何人所撰臣又@以夏子春徐士章何人據稱紳士中實無此兩箇名字。
但@省此姓@少。既據照會中指爲揑控唆使之人則各衙門自有案可稽。不難著落研究。乃遍查臣及司道府縣各
衙門。並無此二人控詞。而教堂一案。亦未曾有人具控。臣只得令紳士再行逐加曉諭。如士民人等別有實在寃抑。許
其聯名員呈。意謂既得主名便有操縱把握。乃數月並無一人呈訴。惟匿名揭帖。愈帖愈多。此處揭去。他處復帖。理諭
@@。均@從下手。臣@@街談巷議。咸謂官藉外國威逼小民。人情洶洶。深恐復激成變故。因密派素信親友。假扮外
@@商於茶坊酒@@@爲@追閒談。乘其不意。與之反覆辦論。莫其漸間覺悟。兼可訪出倡首之人。乃察其所記問
<pb 二a><rh>時務通攷　卷十八</rh>
答之詞。則滿腹疑團。結終不釋。人言籍衆口雷同臣思此案。必使民間毫無猜疑。而後教士重到省城。可以安心傳
教。若只由臣等含糊答應。將來必大起@端。即法國公使。亦豫料事勢所必然。故照會第一條。即有仍蹈前轍。惟各該
省督@是問之語兩國說敦和好。臣等與該教士亦休戚相關。若不早策萬全。致後來有不忍言之事。臣等從重懲處。
固分所應得。要何補於該教士之業巳喫虧。即如本年二月@。何嘗無委員防護。兵役彈壓。然衆怒難犯。勢如潮湧。誰
能@之。所以再四熟商。數月莫能定議。竊思傳教與用兵不同。用兵則以力屈人。傳教則以心服人。人何以服。信之斯
服之矣。人何以信。示之以可信。斯信之矣。即如佛教來自西@當其初入中國。夫誰信之。今則士大夫以至愚夫愚婦
羣然信之矣。即天主教行於上海等處。民趨之若不及。而江西湖南。遽有此變。非江西湖南。好與法國為難也。上海等
處。為時較久。民實見異可信。故不強之信而自信江西湖南。為時甚暫。民未知其可信。故迫求其信。而愈不信也使傳
教士徐示以可信。不強以遽信。久馬斷無不信之理古人有言曰。將欲取之。必姑與之。該教士既以傳教為已任。必其
學識深遠。洞曉人情定以斯言為不謬。查江西前案。與湖南貴州。頗不相侔。當滋事之時。教士教民。業經他往。並無受
傷受辱之人。該教士素以愛人如已。釋@不報為懷。當必不以此為芥蒂。教堂本偏小民居。所值無幾。該教士且肯捨
其家屬貲産而來。教民又皆樂善好施。亦斷不以此為吝惜。揣該教士之心。第以勸人為善。反遭不白之寃。若罪無所
歸恐為他國所輕視。臣擬由官籌措五千金。俟羅教士抵潯時。解與九江道妥交。以為賠修之費。但凡百姓願賣之地
任憑羅教士自襗建造。以壯觀瞻。至臣防範既疏。又復調停之術。致中外大局。幾起釁端。仍請　旨將臣交部嚴加
議處。似可以全該教士之體面。而服其心。該教士從此可曲順輿情。因勢利導。由近及遠。自易及難。其一時未能遽信
者。勿與較量。教民倚勢結怨者。曉諭禁止。勿聽一偏之詞。致間嫌隙。俾百姓欣然相告曰。彼教之愛人如己。誠如是也。
彼教之釋@不報。誠如是也。有不從之恐後哉。故曰徐示以可信。不強以遽信。久馬斷無不信者也。若謂懾之以兵威。
期收效於旦夕。則匹夫不可奪志。萬衆同心。背城借一。惟天所授。勝負何常。勸人為善者。當不出此。可否　飭下總理
衙門。照會法國公便。曉諭該教士遵照辦理。同治元年十二月。</p>
<h 3>美教士強租登州民房議駁</h>　<p>總理衙門咨六月二十四日。准山東廵撫咨。據登<gap>稱美國教士梅禮士。住登州
<pb 二b><rh>時務通攷　卷十八　教務四　二</rh>
府傳教。現因新教士來府。無屋居住。議租東門外黃敬宗空油房一處。疑為紳衿阮廷珍等從中阻撓請出示曉諭
該紳士。不得從中攔阻等情。查東省與外國通商口岸。僅有福山縣境內之烟台一口。蓬萊縣距烟二百餘里。既非
通商口岸。似應准其在該處傳教。並無在傳教之處一律租賃民房明文且查條約所載。凡在通商港口。尚不許強
租硬佔。今非通商港口。見民間空閒房屋。因欲成租不遂嘖有煩言意欲強租硬佔。與和約不符。請查照示復飭遵
前來。嗣於二十五日。接准咨同前由。本衙門查美國條約第十二款內載合衆國民人在通商各口貿易。或久居。或
暫住。均准其租賃民房。或租地自行建樓。並設立醫館禮拜堂。及殯葬之處。內地人民不得抬價勒掯。合衆國人不
許強租硬佔。務須各出情願等語。所有准租民房係指通商口岸而言。並有不許強租明文今美國教士。欲在登郡
租房。既非通商口岸。又與民情不洽。顯有強租情弊。核與條約不符。礙難核准。相應咨行。同治三年六月二十八日。
咨三口。</p>
<h 3>河南南陽府還堂及鹿邑桐柏武安各教案議結</h>　<p>河南廵撫部院李咨。據布按二司會呈蒙札同治六年四月十三
日。准總理衙門咨。同治六年三月二十三日。據法國繙譯官李梅。帶同教士賀安德。來署面稱河南天主堂。至今未
還。及教士穆裕農等被屈各情旋於二十五日。復據該繙譯官呈遞一函內稱賀司鐸今將豫。省負屈各情謹呈數
款。並照抄買房契約一紙。及江漢關監督王。移領事官巴照會一件。一併錄呈請閱。即飭催該地方官秉公妥速查
辦等情前來本衙門查南陽還堂一案。本年正月間。准函稱業已勒限該守。務於一月內妥議結案。無論是否仍給
江浙會館。抑另行擇地給償。均須取具該教士收據存案。以資信守各等語。迄今久逾一月之限。未據聲覆。其置買
周宗耀房屋一事。案查本衙門前與法國公使議定。法國傳教士。如入內地。置買內地田地房屋其契據內應寫明
立文契人某某。賣為天主堂公産字樣不必專列傳教士及奉教人之名並經行知上海通商大臣。嗣後賣業之人。
須令未賣之先。報明該處地方官請示。應否准其賣給。由官酌定。不得經將已業私行賣給。如有私賣者。立加懲處
等語今查閱抄來契約內。係專列該教士等之名。賣主周宗耀。亦未曾報明地方官酌核。實與章程不符。但該教士
價買房屋。如不應買。何以並未將原價交還。若令價房兩空。即在中國。亦非平允。閱前函知巳嚴飭該守。妥為調護
<pb 三a><rh>時務通攷　卷十八</rh>
鎮壓。究竟如何了結。嗣後未據咨報。又教士穆裕農被屈一節。上年准來咨復稱據委員查明該教士在鹿邑裕州
等處。並無被官紳押解凌侮情事。何至今復來面請。又邸部兵丁搶掠教中財物一案。前准咨稱該教士不知此事。
是兵是賊。無從追求。情願不究此次本衙門亦告知當時被搶之人。固無分於教外教中刼搶之人莫辨其為兵為。
賊。自必無從查辦。至該教士原呈所稱。桐柏南陽鎮平武安輝縣等處各教案。或已經行查未復。或並未咨報有案
是否屬實。有無別項情節。相應抄錄咨行。分別飭屬切實查明。按約辦理完結等因准此。札即會同按察司嚴飭該
府縣。勸諭紳民。務將還堂一案。即日定地給還。取具收據詳咨結案。並將鹿邑桐柏鎮平武安輝縣各教案。分飭各
州縣詳晰稟復。由司復核彙詳。以憑咨達等因。查此案前蒙<?>憲札准湖廣爵督部堂官咨開據法國達領事申陳前
事轉飭速辦完結咨復等因。咨院行司。當經前升司等。會委候補同知直隸州袁銳前往查辦旋據該牧會同南陽
府。查得該教士所指舊署官倉鹽池等處。均係官地。多有窒碍。惟江浙會館。本係該教士原指之所勸諭該會館首
事捐讓等情。稟由前升司等。會詳轉請分咨。一面飭將房屋點交取具該教士收據去後詎該會館首事。因宛郡紳
民不願。以致江浙兩省商民。均係寄居南陽亦各心懷疑懼。不願捐讓未將會館房屋點交該教士收領嗣於五年
八月。有舞陽縣教民劉清波。諗知縣民周祥歧。與族姪周宗耀有坐落城內文廟西首。公共房宅一所。先於是年六
月。憑中議價三千八百串。賣與邑紳曹學彬等。改修書院。@唆周宗耀高抬價值重賣與該教士改為教堂周宗耀
貪利允從。劉清波即邀同教民靳長瑞等。作中議價四千二百串。私行重賣與該教士賀安德等為業立契成交。先
交房價二千零二十串。周祥歧並不知情。經舉人曹學彬等查知。赴縣呈究。並據該教士賀安德具稟請示。當經署
南陽縣知縣任愷。飭差傳案。訉得舉人曹學彬等。因南陽府東關外。舊有崇正書院一座。久為捻匪焚燬該舉人等
於同治五年六月。憑中張同霖等。議價三千八百串。承買邑民周祥歧周宗耀公共房屋一處。為改建書院之用。即
於初六日立契成交。當即投稅。八月間有舞陽縣教民劉清波。主唆周宗耀高抬價值。重賣與該教士賀安德等。改
為教堂。周宗耀貪利允從劉清波即邀同教民靳長瑞等。作中議價四千二百串。私行重賣與該教士賀安德等為
業即於是月初三日立約。先交房價二千零二十串。周祥歧並不知情。質之周宗耀。供認聽從劉清波主謀高抬價
<pb 三b><rh>時務通攷　卷十八　教務四　三</rh>
值。將房屋重賣與賀安德等為業。多得錢四百串。不諱飭傳劉清波潛逃無跡檢查五年征收稅契紅簿並無該教
士賀安德等。報投前項文契稅銀。周宗耀公宅。經曹學彬等承買在先。該教士重買在後。確鑒可據查律@將已賣
與人田宅。勝朧重復與賣者。以所得價錢計賍。准竊盜論。免刺。追價還主田宅從原典買主為業@重復典賣之人
及牙保知@者。與犯人同罪追價入官。不知者不坐等語此案曹學彬等。承買周祥歧等公宅定係價買在先應請
照律斷歸曹學彬為業。該教士賀安德等。重買周宗耀公宅是否知情。中人劉清波尚未到案無從質訉詳辦應請
先將該教士所交契價二千零二十串。勒令周宗耀如數退繳掣契銷燬。劉清波起意主唆重賣。周宗耀貪利允從。
均各罪有應得應緝獲劉清波質訉明確。按律詳辦取具各結。並傳知該教士知照由縣稟奉咨明在@@奉前因
遵復委據候補知府鄭長華會同署南陽府知府劉拱宸稟稱卑府等。遵即會同督飭署南陽縣知縣任愷。查得江
浙會館地基係道光十二年前憲楊奏裁縣丞衙署舊址。詳奉咨部。復准變價賣給商人陳樹堂等。改建會館。案據
確鑿。寔與天主教毫無干涉。前府張守等。以該教士意意城居。恐滋他事。稟請議給會館。原係冀息爭端。旋因宛郡
紳民。不願該教士在城設立教堂物議沸騰。以致各商民均懷疑懼。不願捐讓未將會館點交該教士收領。兹奉委
復查。合郡紳士高樹序等一百四十餘人。又復聯名合詞峻拒語多憤激。復經卑府等再三勸導公同核議江浙會
館既係兩省商民購建。勢難勒令還堂。周宗耀公宅。實係紳士曹學彬等契買在先。改建書院。亦未便違例斷給。他
如該教士所指舊署官倉鹽池。均係官地。倉厫監獄在在攸關節經各前府一再稟明。蒙咨總理衙門有案。均未便
給與。且豫省民情。素稱剛勁。不願該教士在城立堂傳教。非獨宛郡為然。若令雜處城市。必不能彼此相安設再別
釀事端。更恐有乖和好。卑府等再四籌議查有郡城迤西十二里之靳崗地方。前於咸豐十一年法國教士安恩理
格來宛。曾在該處傳教。村落清幽。地方寬廣。聞該教士有欲在該處修築圩寨。既可建堂。復能自衛。民教無相交涉
庶幾兩得其平。核於同治四年奉通商衙門行文。所載但使所撥之地。於民教合宜。無論城內城外。擬請即將靳崗
地方借給。准其在彼立堂傳教。一切均聽其使。以免轇轕。而息訟端。似此通融辦理。於調停之中。仍與和約無悖。至
周宗耀公宅。遵復逐加查訉。寔係邑紳舉人曹學彬等永買在先。周宗耀聽從在逃之舞陽縣教民劉清波主謀。@
<pb 四a><rh>時務通攷　卷十八</rh>
利多得價錢四百千。重賣與該教士賀安德等在後。並有稅契確鑿可憑。應即照律將房斷給曹學彬等為業。查訉
周祥歧及該教士賀安德等。並不知情。業經該縣勒令周宗耀。將所得該教士房價二千零二十串。如數呈繳存庫。
該教士因未將原契呈繳。未領應請飭令該教士將所立原契呈繳。將錢請領。仍一面嚴緝中人劉清波務獲提同
周宗耀質訉。按律詳辦。又該教士所稱前邸部兵丁。搶掠教中財物一案。復查得前於同治三年十月間。賊匪竄近
郡城西南靳崗地方。該教士在彼傳教。其時村民及教士等。均各趨避。適僧邸官兵追剿。亦由該處經過。迨後賊退。
該處居民。及教中什物。多有被搶。究竟是兵是賊。毫無確証。現在邸部兵丁。早經遣散。寔屬無從查辦。所有什物。該
教士當時並不檢點携帶。致被搶失。亦屬自不小心應母庸議。所有復查擬議緣由。理合會稟查據詳咨等情。本司
等復查該府等所擬。尚屬公允。應請如稟辦理。又據署鹿邑縣知縣楊惟宗。詳稱遵查同治四年八月間。前縣鄭令。
訪有法。國教士穆裕農。有潛在縣屬馮橋地方。聚衆傳教情事。當經傳令該教士。帶同通事南陽縣人周知經。到署
公堂接見。詢據該教士聲稱自漢口起身。由南陽縣入豫。於四年五月間。來至馮橋傳教。携有領事執照等語鄭令
因縣境界聯皖毫。風俗獷悍。人心浮動。且查騐該教士所呈執照。內有無論何處。設間叛逆。不准前往之語。惟時皖
捻逼近縣境。正在戒嚴。核與照內章程。多有未便。隨將該教士留住署內。嗣囡該教士願回南陽。復經鄭令僱備車
輛派令妥當丁役。護送至淮寗縣。轉護前進。取有回照。並將護送出境緣由。通稟在案。奉飭前因。現復詳加採訪。自
同城僚屬。以至胥役紳民。僉稱鄭令邀傳該教士來署。本係婉言欵留。以禮相接。該教士因若為禮法所拘@蹐不
安是以亟求回去。即令派撥兵役護送。亦因皖氛逼近。地方未靖。藉為沿途照料保衛起見。委無拿辦押解情事。明
查暗。訪衆論僉同。嗣後教士行至裕州境內。被匪衝散。復投向南陽縣賒旗鎮寨暫避其時正值匪踪切近。防堵吃
緊。該門勇等因其服色稍異。言語不通。又無上站州縣護送文票。恐係奸細。未敢放令入寨。亦未稟官。以致該教士
等株守寨濠並未被匪傷害。當經前升司等。委員會同該府縣札調南裕司廵撫周玨貞。並厘局委員紳士。飭傳門
勇周德勝等到案。逐加研訉。將該門勇等斥責發落。並將管帶勇員張鰲。一併革退。以示懲戒由前升司等核明詳
咨在案。又據桐柏縣知縣崇縉。稟稱法國傳教士賀安德。前控卑縣民人。拆毀天主堂等愔一案。業於上年十一月。
<pb 四b><rh>時務通攷　卷十八　教務四　四</rh>
奉前府轉奉札查。當經會同委員候補知縣金緘三。親詣平民砦。查勘得該砦內有新修天主教堂草房三間。現已
拆毀。勘畢隨傳砦首熊良君到案。訉據供稱伊因年老。於三月內即出練防局。不管砦事。所有砦務。現係胡興禮經
理。本年五月初五日午後。聽得街上人聲鼎沸。出門查詢。始知是日係天主教瞻禮之期趕集愚民不分男女。進堂
觀看。奈主教者喝令跪聽宣講。民人不服。伊又令手下從教之人。擰耳使跪。人情疑懼。內有妻女被誘者。軏乘亂揚
言。天主教係屬邪教。不可容留。因而人皆忿恨。一齊動手。將其所葺草房三間。當時拆毀奔散。並無領人將傳教士
周知經等。捆打灌尿。及驅逐教民情事。惟時人勢衆多。伊與首事胡興禮趕往彈壓。時房已拆毀。人皆奔散。何人為
首滋事。無從查考。主教者亦不能指出拆房人姓名。即將伊等誣控。經前縣李令傳訉。主教者抗不到案對質。未能
判斷。詎主教者因未洩忿。隨揑情上控。今蒙委查。伊與胡興禮實一時疎忽。未能先事預防。以致滋事。現在情願向
其服禮。將拆毀之房。著主教者在於砦外選擇地基。伊等代為修賠。若要仍在砦內傳教。恐從前受害之人不依。再
滋事端。伊等不能管束。懇求轉稟作主等語。當又傳胡興禮。及地保裴貴林等。隔別詰訉。所供均與熊良君無異。猶
恐熊良君飾詞狡展。復明查暗訪。熊良君等所供。均係實在情形。復親至天主教堂。詢其底蘊無如該主教者。亦不
肯出見。僅有從教之本砦民高照遠二人在內問其所以。推言不知。適胡興禮等。護送當時同滋事之張大陳姓二
人到案。當經卑縣等訉明枷責。一面著胡興禮等。押令二人前往該主教處認罪服禮。並許其在砦外賠修草房三
間。嗣後不准伊等欺侮。取結完案。並將以上各情形。稟由前府轉請詳咨在案。至劉廷旺控李常保等之案。亦因該
主教不到案。未能訉結。比差勒傳。趕緊訉結。另行稟辦等情。又據武安縣知縣恩奎。詳稱查教民秦必忠等。因未出
戲錢。被秦國保等吊打劈傷。並張喜歡等。將教民趙玉可毆傷身死一案。查得同治三年七月間。先據縣屬教民秦
必忠。呈控秦祥雲等演戲派錢。爭取穀子等情。當經前縣程令。傳案訉斷。詎該原告又以秦國保等。將秦必信崔孔
信毀傷等詞喊控。騐係微傷。復訉崔孔信向秦懷秀索取油瓶。起衅爭毆屬寔。並無別故。即經程令訉斷明確。將秦
國保等分別照例枷責。取結完案。嗣於四年九月間。據教民趙法祥。以伊叔趙玉可因不出戲資。前往觀劇。即被張
喜歡等踢傷身死。經伊趨勸。亦被毆傷等情。投保報縣。騐訉屬寔。兇逃無獲。業將初絫<?>承緝不力職名。詳請轉絫<?>。卑
<pb 五a><rh>時務通攷　卷十八</rh>
縣到任。接准移交勒。緝未獲。奉飭會查。即將教民秦必信與秦國保等爭毆並縣民張喜歡等。將趙玉可踢傷身死
各案。業經分別訉結。緝兇未獲。開具節略。稟奉批飭詳咨。一面比差。將逃兇張喜歡等。務獲究報各在案。嗣據社首
張鳳閣張鳳詔等。詞稱情願協差眼同緝究。當即飭差協緝。旋於同治五年七月初十日。據該社首張鳳閣張鳳詔
等。呈稱奉飭協差。查拏逃犯張喜歡稟究。兹於六月二十七日。查至山西平定州孟縣東北鄉高陽魁家。據稱張喜
歡曾於五月十七日。因患便血病症。來至伊家。並不知張喜歡有踢傷趙玉可身死情事。醫藥無效。延至二十九日。
因病身死。投保查騐。因無別故。買棺盛殮。寄理於村後東坡。插標記認等語。伊等前往查騐屬寔。隨即回縣呈請關
查等情。並據該差稟詢無異。隨即備文關查未復亦在案。兹奉前因。除再備文關催移復外。理合將奉查緣由。具文
詳請查核詳咨各等情。到司據此。本司等逐一復查無異。除嚴飭南陽府。將靳崗地方。借給該教士建堂。並將周宗
耀呈繳房價錢文。如數給該教士具領。將原契銷毀。以斷葛藤。勒緝劉清波務獲到案。提同周宗耀質訉。按律詳辦。
並飭催鎮平輝縣等處。查明各教案。另行詳咨外。理合將南陽府還堂。及鹿邑南陽桐柏武安各教案。逐一飭查。擬
議緣由。會詳呈請鑒核。俯賜分咨總理衙門。暨湖廣總督部堂查照等情。據此。查還堂一案。先據委員會同南陽府
縣。具稟到院。即經據情咨達在案。兹據該司等彚詳前情。除再飭催鎮平輝縣查復另。詳核咨外。應將現詳緣由咨
達。同治六年八月。咨呈總署。</p>
<h 3>江寗縣民盗賣地基訉明懲辦</h>　<p>南洋大臣曾咨。案據法國教士雷遹駿。來省稟稱江寗<?>城外下關。向有教民買過地
基數丈。意在蓋屋貿易。刻以生意清淡。欲行轉售。敞堂教士來往江上。每值夜晚。省城關閉。民居又不便投宿。擬買
此地。造屋三四間。以供不時之用等情。當以所稱買過地基。現欲轉售。是否有因。飭據江寗府查明此案。下關地主
孫小陽。已赴四川之保寗府。往閬中東門機房街。久不在家。係謝長年盗賣孫姓地基。與松江陸姓承買。現須懲治
盗賣之罪。各在案。茲據江寗府知府涂宗瀛稟復。遵即移知雷教士查照。一面提集全案人證到案。逐一質訉。均各
供認盗賣下關孫小陽地基屬寔。衆供如繪。應請將主使盗賣之江寗縣人六品軍功頂戴繆長松。上元縣人議叙
八品頂戴陳宗周。即陳得宗。上元縣人徐保成。江寗縣武生王廷棟。俱照違　制杖一百律。各杖一百。咨革衣頂。免
<pb 五b><rh>時務通攷　卷十八　教務四　五</rh>
其杖責。從重戒飭。六合縣文生張星南。諗知地係盗賣。輒復輕聽人言。代為主買。致啟訟端。飭學暫行註劣。以示薄
懲等情前來。除批飭如稟擬結並分咨外。相應咨會。同治七年四月。咨總署並吏禮兵三部。</p>
<h 3>永年縣民拆毀教堂十字架</h>　<p>廣平府稟。案查永年縣鄉民。拆毀天主堂十字架。毀失什物一案。業經督飭永年縣知
縣王庶曾。將為首滋事之武生魏長慶。查拏到案審訉。據供與訪詢情形相同。委因上年十二月間。法國鄂教士在
廣平府城價買高姓市宅未成。經前署府德成。與署永年縣王庶曾。查有郡城南街。久不存米廢倉。租與該教士。改
建天主堂。房上設有十字架。鄉愚無知。訛言閧傳。以為久旱不雨。係教堂十字架之故。本年四月初七日。四鄉人民
進城。赴廟求雨。行抵該處咸以天主堂不崇奉神明。以致上干天和。祈禱無靈。紛紛蟻聚。瞻望咨嗟。維時該武生魏
長慶。飲入醉鄉。由彼經過。聞而生嗔。遂携鋸上房將十字架鋸毀。鄉民人等。皆閧然進堂聚觀。一時人多手雜。不知
何人將傢具等物砸毀。嗣聞該縣飭差查拏。該鄉民等亦即閧然而散。覆訉魏長慶。堅供寔因誤信傳言。一時麯蘖
迷心所致。委無預謀糾約。亦無搶取什物情事等語。據此伏查此案。前署府德成等。原議租與該教士廢倉基址。果
否係民捐義倉。自應確切查明。以便核辦。檢閱縣志。該處地名馬家營。內載常平新倉三十間。並無所謂義倉者。唯
各鄉村有義倉十一區。均已坍廢。載在荒政條下。查閱卷宗。有道光七年間。前永年縣知縣沈惇厚。奉文勸捐義榖
三千餘石。存儲無處。稟明在於郡城南街倉厫存儲。額其門曰義榖。後經動用無存。即今。所謂廢倉。租與洋人者也。
年遠日久。莫知所由。遂誤以常平為義倉。因而該鄉民等紛紛具稟。伏查此項房間。無論業已查明確係官房。並非
民間捐置。即或果係義倉。既經議租詳定於前。未便翻悔於後。該洋人等建天主堂。亦費工本。斷無仍行要回之理。
惟該紳民等。既以備荒捐穀。存儲無所為詞。自應俯順輿情。另行籌議建蓋。以期民教相安。免致別生事。端兹查縣
署東業。舊有常平倉厫三十八間。久已坍塌。基址猶存。擬即捐資籌議建蓋。其教堂毀失物件。已據該縣查明具。稟
內有八音盒洋槍等物。係該縣往勘時。堂內無人移存縣庫。業據送還教堂照收。其餘什物。約計估需銀一百兩。責
令賠償。仍治魏長慶以違　制之罪。飭學查明該武生入學年分名次。詳革示懲。該教士與紳民人等。均尚允服。遵
依完結。所有查辦緣由。理合稟請查核。同治八年六月初五日稟三口大臣。</p>
<pb 六a><rh>時務通攷　卷十八</rh>
<h 3>揚州民人毆傷教士打毀什物</h>　<p>兩淮運司李稟。揚州民人毆教毀物一案。奉諭先後赴揚。及英領事麥華陀等。抵揚
日期。前經分別稟明在案。初四日本司等帶同府縣各官。在萬壽寺地方。邀同該領事及兵官繙譯官等。遵照爵閣
督部堂曾。札復該領事各條。逐層開剖。所指紳士一節。前因誤聽旁人書信。疑為從中指使。嗣經明白曉譬。該領事
亦復無詞。遵照作為罷論。所有滋事人犯。業由甘泉縣先後拏獲劉春張錦葛標三名。現已飭縣提令戴德生及地
保人等指認。即於三人之中。究出首從。分別照例懲辦。卹賠一節。據該領事交出外國醫生。所開騐傷節略。內稱七
月初五日。數百民人。闖進內室。即將洋人路惠理毆打。現騐路惠理肚腸錯亂。病已三月。受傷甚重。恐難活命。其戴
德生之妻。懷孕六月。當時同幼女白愛妹。從樓窗跳下。高一丈五六尺。致戴德生之妻跌傷。白愛妹肘骨跌斷。目下
內雖合縫。而二肺業已成癆。恐受永遠之傷等語。茲與該領事面定。於前請給發養傷銀七百七十餘兩數內。遵照
核减。議定銀五百兩以三百兩給與路惠理。作為卹賞。將來不致斃命。尚可再少。但該領事不能作主。或增或减。俟
其詳請駐京公使。酌定見覆。其餘二百兩。統給洋婦二口。聽其自治。所議賠償器具銀兩。此次戴德生又開出連累
之彭王等姓。及逃避渡江。房租等項洋二百數十元。亦即允給。共計銀一千一百二十八兩四錢。洋二百七十元九
角。取有該領事寔據。即交該領事轉給戴德生收領。仍回原租房內居住。惟出示一節。該領事始則謂前奉憲示。伊
等係受誑騙。又云示稿並未交其觀看。又稱示內所言。與此案毫無干涉。均經再三剖析。允以由本司等會銜出示。
另有揚州府給一小方告條。發與戴德生勒石。以上各節。均於初四初六等日。即經逐一議定。此外別無情事。不至
另生枝節。伏祈詧核。同治八年月日稟南洋大臣。</p>
<h 3>酉陽州團民殺斃教士焚毀教堂</h>　<p>湖廣督院李劄。照得四川酉陽州。去冬率衆毀堂。傷斃李司鐸。寔由何彩挾教民
龍秀元仇隙。糾約多人。進城報復。何彩係為首滋事正犯。人人共知。業經會同緝拿到案。本閣爵部堂。親提研訉。據
何彩供認挾仇糾衆。燬堂傷人不諱。應照中國極重刑律。將該犯斬立决。訉明後就地正法。以快人心。而示烱戒。其
下手殺斃李司鐸之正凶楊楨庭。即楊怔亭。逃貴州思南府屬。經州役馳往拏獲。該犯病重。旋即身故。飭起屍棺回
州。傳同教堂管事陳寶芝等。騐明己死屬寔。取具約鄰見証。犯妻犯子供結在案。該犯既伏冥誅。亦與正法無異。此
<pb 六b><rh>時務通攷　卷十八　教務四　六</rh>
案真正首犯已獲。其餘在該處城鄉打教。積慣作惡之徒。如劉幅趙三簡幅祥張潮琛曾占鰲<?>等。均擬訉明確情。按
律分別懲辦。惟張佩超著其幼子張玉璞。赴轅稟訴。訉據供稱伊父張佩超現年七十七歲。自同治五年。因馮教士
案。拖累罸賠巨欵。憂悶成疾。七年四月間。被教民張添興等挾嫌糾搶其家。砍殺僱工三人。強姦寡媳婦女。擄去銀
榖衣物。並將其次子張玉珖捆送重慶。於本年八月二十日。在押病斃。只求伸冤。去冬州民焚燬教堂。伊家相離二
百餘里。並不知情。實無主使情事等語。訉據何彩劉幅等。俱供非張佩超主謀。本爵閣部堂訪查川東各屬紳民。衆
口一詞。皆以張佩超家破人亡。其子張玉珖實係無辜押斃。按之中國定例。年七十歲以上。即犯罪應准取贖。况其
老病奄奄待死。又無確寔供證。未便再加株連。已飭張佩超將五年罸賠教堂銀二萬兩。除己付過外。查明尾欠若
干。刻期繳清完案。至燒燬教堂。即飭川東道與教士會議。核寔賠補。以上辦理各節。均係按照條約。及貴國羅大臣
前擬四條大意。並與梅主教往復辯論。持平定議。毫無偏袒。至本年春間酉陽教民團民。互相殺斃情形。百姓被害
人數尤多。迭經驗明屍傷。造冊咨請總理衙門王大臣轉達貴國羅大臣知照。旋按羅大臣八月二十五日覆函。內
稱所願辦者。係法國李教士被殺一案。若民教互鬥等事。非李大臣所應妄管等語。誠以按照條約。中國教民與平
民。皆歸中國地方官管理。應由地方官按其呈控情節。秉公查拏。照例審辦。俾民衆心服。庶以後傳教相安。可免後
患。貴國官員與傳教士。自不應妄管。除咨飭地方官妥為查辦外。所有李教士被殺之案。現拏獲為首正凶何彩。訉
明正法。並下手凶犯楊楨庭病斃。餘犯照例懲辦。仍照約賠補教堂。梅教士與地方教民均稱允服。此案業經了結。
因知貴國羅大臣懸念此事。合特劄知。劄到。該領事立即遵照。將文內事理迅速詳細轉呈羅大臣查照可也。同治
八年十二月札漢口法領事。</p>
<h 3>天津毀堂滋事案奏結</h>　<p>直督曾奏。竊臣等迭奉　諭旨。飭將津郡五月二十三日案內滋事凶犯迅速辦結等因
欽此。@等自承辦此案。久經督飭文武。設法購拏。悉心研鞠。自七月下旬設局發審。嚴立限期。@夜追求。直至中秋
節前得應正法者七八人。應治罪者二十餘人。日來激勵各員。不得梢存寬縱。惟此案事起倉猝。本無預先糾集之
正兇。而洋人多已傷亡。又無當堂質對之苦主。各屍初入水火。旋就掩埋。並未驗傷填格。絕無形迹。可為物色兇手
<pb 七a><rh>時務通攷　卷十八</rh>
之資。用是漏網之犯。難於掩捕。已獲之犯。不肯認供。天津無賴之徒。有稱為混星子者。向以能熬刑自詡。此次輒以
為出於義憤。雖酷刑而不畏。而鄰右亦不敢出而質証。恐為輿論所譏彈。又慮仇家之報復。欲求罪當情真。定案萬
難迅速。欲以無辜@數。則問心即有所不忍。而亦不足以服遠人之心。反復籌思。若拘守常例。寔屬窒礙難行。有不
能不變通辦理者。常例羣歐斃命。以最後下手傷重者當其重罪。此案則當時衆忿齊發。聚如雲屯。去如鳥散事後
追究。斷不能辦其孰先孰後。孰致命孰不致命。但求確係下手正凶。不復究其毆傷何處。此變通辦理之一端也。常
例斷獄决囚。必以本犯畫供為定。其本犯供詞狡展。則有衆証確鑿。即同獄成之例。此案則各犯恃無屍親。堅不吐
寔。旁人又不肯輕易指質。衆証亦殊難得。臣等議定@犯無供。但得旁証二人三人指寔。取具切結。亦即據以定案。
此又變通辦理之一端也。計訉定供証寔者十一人。無供而有確証者四人。共計可以正法者十五名。擬辦軍流者
四人。擬辦徒罪者十七人。共計可科輕罪者二十一名。除即日將該犯供摺咨送總理衙門暨刑部外。謹先繕具清
單。恭呈　御覽。所有臣等審明人犯分別定擬緣由。謹繕摺具陳。同治九年八月二十三日。　又奏。竊臣等前於
八月二十三日。將津郡滋事案內首從各犯。分別定擬。具奏。兩旬以來。嚴飭地方文武各員。續行訪拏。畫夜研訉。又
獲應正法者五人。應辦軍徒者四人。除將各犯供詞抄咨總理衙門及刑部備查外。謹開列清單續呈　御覽。此
次審明各犯。皆係續行緝獲。其前單供証未確者。除何四現已治罪外。其餘再四訉鞫。迄無定供。亦無的証。碍難定
罪。應即隨時釋放。前單在逃未獲者。除楊二現已拏辦外。其餘購線密拏。迄未緝獲。其中尤要之犯。應俟緝獲至日。
另行奏結。此案事起倉猝。並無預先糾集之人。其後殺人放火。萬衆喧雜。亦非百姓始意所能料。今中國力全鄰好。
先後兩次。共得正法之犯二十人。軍徒各犯二十五人。辦理不為不重。不惟足對法國。亦堪遍告諸邦。昨准總理衙
門抄錄羅使信函。移咨到臣。內稱派德繙譯官前赴天津。出具切結。並確查燒燬房屋。被搶物件。以便議價等語。該
繙譯頃已抵津。俟查明回京。當可議定。所有臣等訉結天津案內第二批人犯。分別定擬緣由謹合詞繕摺具陳。同
治九年九月十三日。</p>
<h 3>英國教會租買武昌民人地基</h>　<p>江漢關照復。案准資領事照會基督會武昌省城買地稅契一案。衡情酌理。西人買
<pb 七b><rh>時務通攷　卷十八　教務四　七</rh>
地。以椇買二字通用。請查照英國福音堂成案。即飭武昌府蓋印稅契完案。如謂地契不中各式。正可著基督會教
士向俞錦山另立新契。用買作本處教堂公産字樣等因。查美國條約第十二欵。載大合衆國民人。在通商各港口
設立醫館禮拜堂。聽與內民公議。議定租患。如無礙民居。不關方向。照例稅契。用印等因。又同治四年奉總理衙門
通飭。與法國公使議定。傳教人如入內地置買房屋。契內寫立文契人某某。賣作本處天主堂公産字樣。不必專列
傳教士及奉教人之名。至賣業之人。須令先報地方官請示。由官酌定。方准照辦。如私行賣給。查出立加懲處。行令
遵照辦理等因各在案。夫條約既云無礙民居。則有礙民居者。不能准行可知。既云照例稅契。則立契等事。應照定
章辦理可知。且條約祗云通商港口。並未兼指內地。特因內地建堂。由來已久。是以總理衙門。特與法國議立定章。
貴國既云實惠均沾。則買地稅契一節。即當查照一律辦理。此案武崇基於賣地之先。未經報明地方官酌定。契內
未照章書寫。已與定章不符。且復據武昌府查明所買基地。若修建洋樓。高出民房之上。於左右民居。多有不便。是
與條約無礙民居之語。亦有不合。自難違例稅契。惟查十一年十二月。曾准貴領事來文。據教士面稱。祇將原屋修
理。倘後將屋改作施醫院。屋脊高不出二丈五尺。並不蓋造高過民居之洋樓。兹又擬令基督會另立新契。既與約
章無礙。自當衡情允辦。惟地係武姓所賣。兹若令基督會與俞錦山立契。未免過割不清。亦與定例不合。應請貴領
事轉飭基督會。仍令武崇基另立契據。寫明賣作本處教堂字樣。不必寫列國名。及傳教人名。以便轉飭武昌府用
印稅契。並希轉囑傳教士查照前議。不得高建洋樓。致礙民居。是為至要。合行照復。同治十二年二月十四日照會
美國楊領事。</p>
<h 3>瓊山縣民毀壞教民磚石雜糧</h>　<p>瓊山縣詳。縣民毀壞教民磚石雜糧一案。奉兩廣督院。接准法國沙領事申陳。內稱
同治十一年十月初間。本領事因公到瓊。查得瓊山縣屬。調塘三圖洲寨村地方。有林姓人等。欺侮天主教人。將起
造教堂之磚石毀壞。共值價銀六十元。並迭次搶刦教民田禾雜糧猪牛。趕逐各數民家八人出村。其奉教男女。共
五十六名。俱被饑餓。且有黃元熙一名。特立反教書規模。押令教民簽名。遵照此書者。准其居住。不遵照者。毆逐出
村。如此以勢凌人。殊屬凶暴之極。本領事曾詣該處道台面請嚴辦。以符條約而安民教。並請其勒令滋事之人。將
<pb 八a><rh>時務通攷　卷十八</rh>
所壤磚石價值銀六十元賠還。另該處教。民兩春田禾雜糧或被搶刦。或不准耕種。照公道賠補銀七百元。二共銀
七百六十元。除磚價外所存銀七百元。即交吳教士所選別村忠直教民三人。照傷分賠補還等因。但該處道台。至
今尚未妥辦。是以日前曾詣轅面陳一切。已承面允照辦。兹特具文申請。即希札飭該道台迅將此教務辦理妥適。
一面出示曉諭。俾教民等得以回村安業。寔為公便等情。據此。查此案昨據雷瓊道稟稱。法國沙領事來瓊。到道署
面交一單。內開三圖洲寨村林姓教民被村衆毀搶等情。請為查辦。當經雷瓊道以此案前據瓊山縣文令。傳集林
姓兩這到案查訉。各執一詞。業經諭令該處公正紳耆調處息事。並無異言。現欲罸令賠銀七百餘元之多。枝節叢
生。難以照辦。反復辯論。始亢不必賠償。必須傳人責懲等情。已飭瓊山縣再行傳集人証。推誠開導。務使日久相安
等由前來。當經批令飭府督縣再行傳集人証。剴切開導。妥為辦理。稟報在案。隨經沙領事由瓊回省。來轅面述此
事。共有三節。一稱三圖洲寨村林姓。於明朝時有人入教。建造天主堂。尚存舊址。請飭令仍照基址。建立教堂。本閣<?>
部堂以此事既在前明崇禎年間。不特毫無案卷。且前朝之事。亦斷不能再向紳民曉諭。碍難照辦。此節應母庸議。
該領事已允作罷論。一稱該處教民。被村衆毀壞磚石。價銀六十元。請飭追償。本閣部堂以該教民果有被毀壞磚
石。值價銀六十元。自應飭行地方官著令償還。以示體邮。一稱該處教民。迭次被搶田禾雜糧等項。須賠銀七百元
本閣部堂以該教民果有被搶之事。自應為之查追。惟所失各物。是否實在值銀七百元之多。應飭地方官查明。著
令照實賠償。以昭公允。該領事俱允照辦去後。兹接申陳。請將磚石價六十元。及田禾雜糧等價七百元兩節。札飭
辦理前來。應即礼飭查辦。札府即使督縣遵照。迅即傳集兩造。查訉明確。該教民等果被毀壞磚石。值價銀六十元。
即著令償還。並查明各教民有無被。搶田禾雜糧等項。是否值銀七百元。分別斷令照實給還。以昭公允而結此案。
一面出示曉諭各教民回村安業。嗣後務使各自相安。母稍生事。仍將辦理情形稟報察核等因。轉行到縣。查本案
縣屬調塘三圖洲寨村。教民林開國等。於同治十一年正月間議建天主教堂。買備磚石。共用價銀六十元。尚未興
工。被該處民人林學湯等以村中建堂設教。恐汚婦女風化攸關。隨即邀同林姓衆人。前往毀壞磚石。並將教民所
種雜糧。盡行拔毀。據林開國等報。經居住郡城之教士吳彌格稟。經前代理縣文令票差彈壓。並諭令該處公正紳
<pb 八b><rh>時務通攷　卷十八　教務四　八</rh>
耆調處。業已息事。嗣因法國沙領事官游歷到瓊。得悉前情。欲令該村民人賠銀七百元。商經王前道憲及復辯論。
已允不必賠償。詎沙領事官由瓊回省。仍以索賠磚石價銀六十元。及田稻雜糧等銀七百元。述奉督憲札行前因。
文令未及訉結卸事。卑縣抵任。接准移交。並奉本道憲暨本府諭催趕辦。遵經票差勒傳。並諭令紳耆人等調處。去
後。嗣於五月十八日。據教士吳彌格。稟稱十六日早。該村民人林學盛之母林吳氏。自行服食洋煙。糾邀多人。至教
民林開國等家內吵鬧。旋即毒發身死。並將林開國林開璋二名。綑縛辱毆等情。即經派撥幹練家丁。帶同幹差。馳
往查拘吊放。正在帶領刑仵。親詣相騐間。據林學盛投案。呈稱伊母林吳氏。因伊被控差傳。慮及到案押賠。一時情
急。在伊父林所教煙盒內。私取洋煙呑服後告知林所教前往林開國家拚命。希圖挾制等情。並據遞具伊母林吳
氏。委係自行服食洋煙身死。伏求免騐甘結前來。旋據丁役帶到本案兩造人証。林開國林開璋林所教林開舉四
名。並據稟稱林開國林開璋。並未綑縛被毆。尚有林學休林學湯黃元熙。出外生理未回。無憑帶案等語。即提林學
盛與林開國等質訉。據原告林開國林開璋。僉供民人林所教等。實止毀壞磚石。值價銀六十元。及拔毀芋苗。約值
價錢二十五千文並無一百元之多。據被告林所教林學盛林開舉。僉供當日聞知教民議設教堂。伊等慮恐汚及
婦女。一時糊塗。糾毀磚石。並拔毀芋苗。實無搶刦田禾雜糧情事。至伊林學盛之母林吳氏。委因慮被押賠受累。自
行服食洋煙殞命。並無別故。情願賠還磚石價銀六十元。芋苗價錢二十五千文。各等供。並據兩造各遞具永遠和
好。不敢尋衅。掌模切結。連林學盛求免相驗甘結。一併附卷。伏查該處林姓民人。因教民林開國等。議建教堂。輒敢
糾毀磚石雜糧。致啓衅端。實屬咎有應得。姑念一經到案。據實供明。且情愿賠還磚石雜糧價值銀錢。從寬免究。追
出花銀五十元。並大石三十條。佔值銀十元。共銀六十元。又制錢二十五千文。當堂給發教士吳彌格領回散給。取
有領單。以為賠補磚石雜糧之據。至林吳氏之死。訉係畏累自盡。其夫林所教。其子林學盛。到案供明並據出具甘
結。咎由自取。與人無尤飭屬殮埋。無干省釋。未到人証。案經訉結請免傳質以省拖累。村民教民。均已悅服除出示
曉諭各教民回村安業。暨嚴禁該處民人不准再滋事端。仍隨時訪查彈壓期於久安民教。合將本案訉結緣由。通
稟察核。同治十二年六月初三日。稟兩廣督院。</p>
<pb 九a><rh>時務通攷　卷十八</rh>
<h 3>黔江縣民毆斃教士</h>　<p>四川<sm>將軍\\總督</sm>奏。竊照本年七月二十六日。據川東道姚覲元。稟稱法國主教范若瑟。密遣教士張
紫蘭。潛赴黔江縣地方。私買民房。遽招司鐸余克林。教士戴明卿。前往建堂傳教。奈黔邑地偏民瘠。素無習教之人。
衆議沸騰。恐致激而生變。經該道迭飭紳董往晤。范若瑟匿不見面。一味支吾。似此情形。顯有構釁之意。臣等當即
會函致復川東道。以天主教勸人為善。聽民自使。中國不能禁民之不習教。外國亦不能強民之必從教。令其婉商
范若瑟。將教士張紫蘭等撤回。暫緩建堂。徐圖傳教。並飭署酉陽州知州羅亨奎。督同黔江縣知縣桂衢亨。妥為彈
壓。毋使黔民為首禍之人。以消邊患。去後旋據川東道酉陽州。轉據黔江縣知縣桂衢亨馳報。七月十四日。天將曙
時。突有縣民百餘人。在司鐸余克林等所住屈永順店旁門首。適值司鐸等出外遇見。即將司鐸余克林。教士戴明
卿。抓住凶毆。該縣聞信親往諭禁。不意人多勢衆。將該司鐸等扭至城外河邊毆斃。迨該縣趕到。已紛紛解散。立將
毆打正凶陳宗發謝裁縫等六名拏獲。餘犯仍飭差緝。幸張紫蘭一人。乘間躲入縣署得免。當將司鐸余克林等屍
身。暫爲妥殯。至此案寔係在店外毆打。並未進店。該司鐸等衣物銀錢。絲毫未動。所置房屋。亦未拆毀等情。復經臣
等批飭署酉陽州知州羅亨奎。督同黔江縣知縣桂衢亨。照例相驗。填格通詳。請親提獲犯陳宗發謝裁縫等。秉公
研訉。究出下手正凶。稟候查辦。並由川東道遴委熟諳教案邊情之卸署彭水縣事同知張超。前往查勘情形。會籌
妥辦。嗣據川東道續稟。范若瑟於事後連番進謁。語言均極和平。迨令局紳往返晤商。則又情形迴異。並以此案由
該縣桂衢亨相驗。必有弊竇。該道與之辯論再三。固執莫解。已就近飭委涪州知州濮文昇。帶同刑作迅赴黔江。會
同前委之同知張超。提集人証。如法覆驗。並據司鐸常保祿梁樂益呈控前來。臣等伏查黔江縣距省二千餘里。距
川東道駐紮之重慶府。亦千里而遙。逼近苗疆。民風質樸。兼以山高灘險。驛跕不通。文報往還。動輒經旬匝月。方川
東道具報教士張紫蘭潛赴黔江之日。已在教士被毆致斃數日之後。臣等惟有督同川東道姚覲元。設法維持。應
俟覆驗通詳。至日究出正凶。按律擬抵。方足以懲邊氓之失。而服教士之心。知縣桂衢亨。既未能先事預防。又不克
隨機應變。釀成巨案。咎無可辭。且司鐸余克林。查係洋人情節較重。自未便因兇犯已獲。免於開絫<?>。相應請
旨將黔江縣知縣桂衢亨。摘頂撤任。以為辦理不善者戒。除將詳細情形。隨時函致總理衙門外。所有教士被毆致
<pb 九b><rh>時務通攷　卷十八　教務四　九</rh>
斃。兇犯已獲緣由。理合合詞恭摺具陳同治十二年十月初五日。</p>
<h 3>龍川縣民教爭鬧</h>　<p>龍川縣詳。該縣民教爭鬧一案。奉兩廣督院接准法國達領事申陳。內稱現准文副主教函開龍
川縣屬田心屯雉雞籠惡棍。滅害教民。阻塞傳教。正月初二日田心屯武生陳有林等。將教民陳繼秀等。革胙出族
毒打。焚燒誦經公所門樓。五月二十二日興隆屯地方生員魏希堯等。焚燒教民駱信全等五家房屋五座。計四十
餘間。什物付之灰<?>燼。又搶掠駱敏進等家器用牲畜。盡搶一空。又標貼長紅三角旗。驅逐教民等情前來。查法國人
傳教。係條約准行。今該縣田心屯等處地方。如有不妥本分之人。標貼揭帖。欲圖藉端生事。及該縣書辦謝老四等。
率衆尋衅。應再確查。分別彈壓禁止。以杜爭端。札縣即便確查。申陳內開各節。是否實情。其中有無別故。分別彈壓
禁止。妥速辦理。仍將查辦情形。據實稟復察核奉此。遵查本案。先於同治十二年正月內。田心屯地方。有陳姓祭祀
祖祠。族人陳繼秀陳亞李等。因已入教。不肯拜祖。緣其祠規。子孫不拜祖者。祠內會飲。不許登席。陳繼秀等因不拜
祖。意欲先分胙肉而回。族長陳龍光值事武生陳有林不允。互相爭鬧。陳繼秀等氣忿邀人入祠。搶取猪隻跑走。陳
龍光同族衆人等追趕。陳繼秀陳亞李走入誦經公所。將門關閍。陳龍光等追至。將誦經公所門外春聯扯去。投之
火中。並未破門入內。亦未焚燒門樓。嗣陳龍光等。聲言要將教民捉拏懲治。亦係恐嚇之詞。未經捉拏。此田心屯鄉
民與教民爭鬧之實在情形也。至五月間。又有興隆屯鄉民與教民爭鬧之事。緣五月內興隆屯雉雞籠地方建醮
各皆科錢。教民駱信全等。因已入教。不愿題捐。與鄉人彼此口角。駱信全等出言不遜。聲稱業已入教不必祀神。並
將衬外社壇毀壞。打碎香爐。砍伐樹木。鄉民人等不依。閧衆滋事。遂將教民駱信全駱玉輝駱敏進鄒石妹謝亞三
等。住屋焚燒。搶去牛豬各物。經興隆屯紳士魏希堯等。聞聲出視。喝阻救熄而散。此興隆屯鄉民與教堂爭鬧之實
在情形也以上兩案。鄭令任內。未經勘明傳訉究結。訪悉前情。誠恐民教不能相安。致釀巨案。此係中外交涉之件。
尤當不厭慎詳。當即嚴諭該鄉紳士。認真約束子弟。一面出示曉諭。婉轉開導冀知悔悟。旋據教民駱信全等。以前
情赴縣具呈。隨於十二月初三日。馳往雉雞籠地方傳集紳耆教士教民人等。親臨履勘。正在提同訉結間。適奉本
府札。委惠州府經歴房煥奎。會同營員陸路提標前營都司張迎春。亦至該鄉。復會同委員營員履勘。駱信全等住
<pb 十a><rh>時務通攷　卷十八</rh>
屋。實在被燒九間。並無四十餘間之多。據駱信全等供稱。是日滋鬧時。因鄉中人衆。伊等畏懼走避。至晚而回。倉猝
查開被燒間數。報知教士轉稟。致有不實。係屬錯誤。又據駱信全等供稱。伊等各家被搶牛九隻。猪十一隻。並家用
衣物求為追究。質之紳士魏希堯等。則稱同時人衆。駱信全等家牛猪家用各物。村人難保不無乘機掠取情事。然
其中被燒走失。亦所不免。惟查駱信全等家。其貧如洗。並無值錢衣物。即家用零星器具。亦屬無多各等語。查閱駱
信全等被焚房屋。大者不過縱橫丈餘。小者不及一丈。牆壁依然。未經倒塌。僅毀去門窗瓦面。所值誠屬有限。當即
秉公逐一確估。連所失牛猪。共約值錢二百數十千文。即斷令魏希堯等。賠補駱信全等洋元二百。當堂給發教士
具領。轉給教民分收。至焚毀教民住屋。本有應得之罪。既當時滋鬧人衆。事隔日久。亦難細查。從寬免其跟究。其標
貼長紅三角旗一節。兩造均供不知何人所貼。並非紳士魏希堯等所知。亦請免究。以省拖累。兩造俯首無辭。各具
遵依完案。此番案結之後。民教可期相安。不致仍前結怨。雉雞籠案結後。本擬轉赴田心屯勘辦。正在啟程間。接據
紳士陳有林及教民陳繼秀等稟稱。伊等係屬同族。前因分胙滋鬧。衅起細微。現已聽從約內紳耆勸處和好。其誦
經公所門樓。畧有損壞之處。亦由陳龍光賠補修復。懇請將案註銷等情。自應准如所請。將案註銷。毋庸再往履勘。
所有查辦教民與鄉民爭鬧各案。現已勘訉完結緣由。理合通稟察核。同治十二年十二月十八日。稟兩廣督院。</p>
<h 3>長樂縣教民冒稱教士干預公事</h>　<p>長樂縣稟。竊奉兩廣督院札行。嗣後如有冒稱外國傳教士。到官干預公事。立即
扣留。訉明錄供稟辦。出示曉諭在案。前赴縣屬催收錢糧。接有羅金福函。自稱法國傳教士。內說李龍章與徐招三
控案。前署縣王令。移交銀兩。囑即給伊代領。又附古培芳張榮林白呈各一紙。囑即照呈飭差嚴拘等語。當查李龍
章與徐招三控案。先經前署縣王令。集案訉明。斷令徐招三繳銀二十兩。以為李龍章娶妻之費。具結完案。徐招三
將銀遵繳。李龍章未及赴領。前署縣王令。適值卸事。將銀存庫。移交候領。李龍章旋被另控有案。負罪逃匿。致未到
案領銀。至古培芳呈內。係訴廖載光等誣伊佔築山墳。前署縣王令任內。據廖載光等呈控古培芳素不安分。佔滅
伊嬸墳墓。迭次飭傳。古培芳匿不赴案。從前亦未具訴。張榮林呈內。係控張觀秀等。於十二年閏六月初一日。剝搶
伊妻首飾等件。計今事隔日久。並未赴縣具呈細核。兩案情節。均甚支離。且查羅金福信紙欵式。與法國人來往書
<pb 十b><rh>時務通攷　卷十八　教務四　十</rh>
信不符。縣屬向有法國傳教士江雲章。品行端正。從不干預公事。間與書函通候。俱極友睦。核與羅金福形迹迥殊。
恐有假冒教士情弊當將原函。及呈詞等件。發還投信之人。飭令傳諭李龍章自行赴領銀兩。聽候查辦。另案其古
培芳張榮林兩案。亦著傳諭本人。親身赴案投遞。聽候秉公核辦。乃投信人堅稱李龍章案內之銀。即要給伊代領。
古培芳張榮林。亦不能到案。務要照呈飭差嚴拘。嘵嘵不已。當遵奉行事理。將投信人扣留提訉。據供伊即係信內
之教士羅金福。興寗縣人。素習天主教。前四五年。在嘉應州。法國傳教士彭百爾。呌伊到長樂縣傳教。領事官姓達。
不知名。現駐省城。此次伊說李龍章案。並無違<?>領事官文書。傳教士彭百爾亦不知情。實係李禮彬李百安串商。用
伊自己名字。寫就書信。裝作遞信人。前來投遞。希圖冒領銀兩分用。詰以李龍章何在。則稱並未見面。詰以古培芳
張榮林呈詞。係從何處得來。則稱古培芳張榮林不敢到案。託伊將呈封入信內。投遞。言明准理之後。再行酬謝。案
情虛實不知等語。當經飭拘李禮彬等質訉。一面錄供具稟本道州在案。正在通稟核辦間。旋據現駐嘉應州法國
傳教士彭百爾函稱。羅金福於同治七年間。令往興長兩屬。料理教務。初則甚妥。歴有年餘。漸信誑言。干預公事。斥
逐不用。並函違張前州。勿准所投書緘。張前州亦已札知興寗。今又於貴治濫預公事。有玷規模。理應懲治。若從寬
發落。則法恩並著等情。當又備移興寗縣。查明同治十年內。該縣刁羅兩姓。訟爭墳山。羅金福藉稱教士。挺身扛訟。
經嘉應州法國傳教士彭百爾。具稟張前州。以羅金福誤聽一面之詞。遽行赴縣赴州呈請辦理。此係民間爭訟。不
干傳教之事。請將羅金福呈稟註銷等情。並經張前州出示。札發興寗縣張貼曉諭有案。伏查羅金福係法國傳教
士彭百爾派赴興長傳教。在興寗挺身赴縣赴州扛訟。經彭百爾斥逐之後。復敢不知歛跡。干預公事。希圖冒領銀
兩。實屬不安本分。有玷教規。案經傳教士彭百爾函稱。先經斥逐不用李禮彬等屢緝未獲。覆訉羅金福。供與前審
相符。似可毋庸待質行查。以免懸宕。除勒緝李禮彬等務獲另結外。即將羅金福照不應重律。杖八十折責。遞回原
籍興寗縣。交保嚴加約束。並乞給示發縣張貼。以儆刁狡而杜弊端合將羅金福冒稱法國教士干預公事。希圖冒
領銀兩。遵章扣留訉擬緣由馳稟察核。同治十三年正月二十日。稟兩廣督院。</p>
<h 3>法教士袒庇教民干預詞訟</h>　<p>徐賡陛@遵查卑縣民情獷悍械門成風。從前大姓併吞小姓。強房蠶食弱房。事所常
<pb 十一a><rh>時務通攷　卷十八</rh>
有。維時外迫海氛之不靖。內逼紅匪之攻圍地方官議勦議防。日不暇給。而又習尚久疲。紀綱不振。是以政教陵替。
相率因循。洋人以和議既成。來縣傳教。始至之日。弱民無所控訴。因即相從習教。冀其保護身家。教士偶見不平。一
為伸雪。地方官察其實在情理。亦有聽其囑託。即為查辦者。於是民情趨騖。實繁有徒。迨同治七年奉派方鎮到縣
辦匪。械風漸止。民氣稍安。其時漏網之正兇。著名之積匪。遂復相將入教。恃為護符。始而假教士之勢。萃聚逋逃繼
而尋平昔之仇。橫起爭訟。終且合不逞之徒。奪犯毆差。橫行鄉里。甚謂一經入教。官司不得拘責　朝廷免征錢糧
佔民田房。賴人錢債。民控教則拘傳不到。教控民則挾制忿爭。偶拂其心。教士則飾詞上訴。州縣畏糾纏也。於是遇
事含容。多方遷就。以致民情積忿。疾之如仇。知控訴之徒勞。則激為鬥擄矣。知官司之終庇。則釀為擅殺矣。是欲庇
之而適以害之。欲全之而適以殺之也。是以賡陛履任以來。一面剴切曉諭。謂天主耶穌等教。不過與釋老相同。釋
老亦來自殊方。習久則毫不為怪。僧道雖所服異教。　盛世亦何所不容。吾民但自修其本原。不必羣驚其非類。一
面延到各教士。告以民間詞訟。無論教與不教。皆吾子民。但問莠良。不分民教。蓋民教詞訟。與中外交涉事件不同。
中外交涉事件。是指兩國商民。互有爭論。我　國家懷柔遠服。屈法原情。特開會訙之曠典。至民教詞訟。是中國民
人。由中國官員辦理。固不可因習教而稍加漠視。亦不能因習教而稍廢刑章。故條約之文。載明教士不得干預詞
訟。誠以我國自有政體。事權不容或撓。爾國亦重邦交。攙越終嫌非分也。且爾傳教者。猶民之師而我作令者。乃民
之父。今子與子訟。事在家庭。自有嚴父之勸懲。不煩明師之陳說。况父子之誼。較師弟為尤親一父而生子二人。必
不因習教與否。而稍存歧視。人雖異域。理本相同。開譬再三。各教士亦無可辯難。是以兩年承乏。民教訟案因以無
多。乃縣屬大溪輋法國教士蘇恆禮者。先以正兇莊連喜被獲。三函求情。經賡陛駁斥。繼以葉亞蘭抗糧不完。出頭
包庇。經賡陛諭飭局紳。按田查糧。不得遷就。復以莊兆蘭欠完住房租榖。先為私函囑託。經賡陛明白批斥。遂乃摭
拾虛詞。上煩憲聽。謹備錄原案。為憲臺一詳陳之。一咸豐七年。據民人李潤蓁李初招等。具控莊連喜莊添喜莊月
明等。與葉姓械門。強勒該族。將承耕葉姓之田。歸伊收租。該族不允。莊月明等赴村擄人搶牛。經該姓尾追。詎莊姓
於范厝凹地方。埋伏多人。出而截殺。當被莊添喜銃斃李丙生。莊連喜銃斃李進興。莊月明銃斃李亞富等三命等
<pb 十一b><rh>時務通攷　卷十八　教務四　十一</rh>
情。報經前縣飭差查起屍身。並弔放被擄之人。均被莊連喜等。聚衆持械逐回。不遵查辦。厯經各前令設法緝拿。而
莊連喜等。身居石鼓塘鄉。該鄉在萬山之中。山路﨑嶇。層巖疊嶂。多撥兵役。則竄入深山。難以搜捉。少撥兵役。則聚
衆拒捕。不服拘拿。又投入天主教中。黨類繁多。距縣約二百餘里之遙。即拿獲亦被截奪。賡陛抵任。察知形勢。知非
兵役所可捕拿。隨探得石鼓塘之左。為五雲洞彭姓。其石為書村葉姓。均係強宗大族。若募其壯丁。前後犄角。其力
自足制之。而且熟習山險。不難飭令窮搜。逼處其旁。彼更畏其報復。能窮搜則絕其兔脫之路。畏報復則杜其抗拒
之心。固非同兵勇之後。難為繼也。於是一面函告教士。一面召募彭葉兩姓之人。圍集千丁。聽候調撥。又訪得教民
之首。有莊從祿者。在內主謀。一面懸賞嚴拿。使其自顧不遑。無暇代為施設。於是莊連喜莊添喜等。計無所出。乃挽
教士董若翰作書。陳請投審。當提屍親李初招質訉。供指莊連喜等。下手發銃傷人。情節鑿鑿。而莊連喜等。供稱李
丙生等三命。係在逃之莊月明致斃。情愿緝送莊月明到案質明。經將莊連喜莊添喜。分別發押。姑令交兇。仍一面
飭差嚴緝。暨關移鄰縣。一體查拿莊月明務獲究辦。乃傳教士蘇恆禮。屢函求釋。經賡陛逐層指斥。嗣又以紳士在
外招搖。謂費金可釋等語。來相恫喝。經賡陛指詰紳士姓名。以憑查究。隨據函呈上砂保正兼清糧局書莊受海請
帖一紙。內開被控一案。敦請羅玉堂范六和二翁調解等語。當提莊受海查訉。據供莊連喜等。係其族叔。因被拿在
官。意欲邀請羅范兩紳。向李姓說合私和。情愿許給李姓銀六百元。詎發帖後。兩紳不允調。處即作罷論等語。則是
莊受海聽從族叔莊連喜。託向李姓私和。口許虛贓。並非局紳在外撞騙。當將莊受海懲責。並革去保正局書。取保
管束。函內又稱莊連喜一人覊所。即費金一百二十兩。張仲固認據一條。當經拘到張仲固。並提同莊連喜質訉。據
張仲固供。向在縣城開設雜貨及飯店生理。素與莊連喜熟識。莊連喜被押後。即交有銀一百二十餘兩。囑為隨時
僱送水飯。打點房差。小的僅僱送水飯百餘天。用去銀十餘兩。書役覊差人等。並無向其需索情事。並將用帳呈閱。
賡陛當堂。將餘銀飭令如數繳出。發還莊連喜等承領。飭令嗣後莊連喜莊添喜兩犯口糧。由署發給。不准在外雇
送。並詳覆該教士各在案。則是莊連喜莊添喜等。係被屍親李初招等指控正兇。即據所供。諉為伊姪莊月明致斃。
而現在莊月明尚未獲案訉認。自不能遽准開釋。此係中國命案。一定辦法。與其傳教毫不相關也。謹將賡陛與教
<pb 十二a><rh>時務通攷　卷十八</rh>
士往復書函。錄呈鈞鑒。此辦理李初招。具控莊連喜命案之原委也。一卑縣錢糧。民屯米石。每年征收。較定額不過
五成。固由民俗強梁。視抗欠為恆事。然自近年以來。地方漸安。咸知 國課所關。均已踴躍首認。惟民屯米額。以河
田一帶為尤多。習教之民。於河田一帶為尤盛。從前一經入教。圖差里甲。不敢入其家。而教民揚言入教後。免完錢
糧。愚妄者即信以為實。賡陛抵任後。即於河田設清糧總局。派廩生羅象森。監生范鳴高。總司其事。一面明白曉諭
告以錢糧乃@國家正供。無論民教。均當一體完納。其有教民買田。而未經過割者。即行過割立戶。照例輸完。倘再
諉延。即與平民一體拿究。不得顧瞻。隨據該局稟稱。教民葉茂蘭。承買葉貽盛等。本姓三十一戶。楊振坤李榮特等。
外姓三十一戶。共六十二戶田糧。除奉　恩豁外。尚積欠折米六十七石零。屯米六十二石零。並地丁屯丁在內。
計應銀六百餘兩。既不過割。又不輸糧。請示核辦前來。當經賡陛派撥勇役。馳往拘拿。旋據備繳銀六百兩。赴局收
存。懇請一面查戶過割。一面掃數清完。續據葉茂蘭認割過五十三戶。共應完銀三百七十餘兩。尚有承買葉昌興。
葉相興。李子刖<?>。李廷岳。李開先。李成林。李傳盛。李榮特。李承發等。九戶田糧。未據葉茂蘭承認。該局紳以就田查糧
不容狡賴。勒令一律認完。如敢諉延。應即按畝插田。以昭核實。若田多糧少。欺隠即應創懲。若田數與糧額相符。原
銀即發還承領。所議原屬持平。乃教士蘇恆禮赴縣代求。意在免其查插。賡陛謂就田問賦。事屬至公。求免插田。顯
有情弊。况紳士人役夫馬工食。均由縣捐發。更無勞擾之虞。自不能徇情免究。致　國課為之虛懸。乃該教士拂意
之餘。遂隱其包抗之實情。飾為迫借之虛語。且指為員紳等誘令反教。其荒誕不經之說。固早在洞鑒中矣。此一事
也。一本年四月初十日。據民人莊紹徽。呈稱伊父莊廣就。於道光二十六年。典受教民莊兆蘭之父莊應茂住屋一
所。議明賃回居住。嵗<?>納小斗租穀十石零六斗。契約兩據。現莊兆蘭既不完租。又不完錢。呈乞拘究等情。正差傳集
審問。即據教士蘇恆禮函稱。莊紹徽嫉教誣控。請憲詳察等語。越五日始據莊兆蘭赴案具訴。賡陛以房屋錢債細
故。就令莊兆蘭被控枉抑。儘可赴縣呈訴。靜候訉斷。且與同族互爭債務。何得託言嫉教。由該教士出頭干預。私函
囑託。既已顯違條約。自應明示防閑。隨將該教士不合之處。當堂明白批示。並將鑽夤請託之莊兆蘭。杖責二十。聊
示薄懲。一面飭傳訉斷。詎該教士惱羞成怒。積愧生嫌。因架嫉教之詞。搖惑領事之聽。上瀆憲聰。此又一案也。總之
<pb 十二b><rh>時務通攷　卷十八　教務四　十二</rh>
民教之案。辦理端在持平。倘教士有爭勝之心。牧令有偏徇之意。民之怨恫。易啟厲階。在官司上體　朝廷。無不以
懷柔為務。在愚民不知大體。難禁積忿生端。迫事變既成。而始悔包荒之適以釀禍。亦已晚矣。故愚以為絕非禮之
干。所以曲為愛護也。執不阿之節。所以善為保全也。深願領事教士等。各具深心。善體此意。庶民教無不和之迹。中
外堅永好之心矣。除查奉各案遵札妥為辦理外。所有各案始末緣由。理合先行稟覆察核。俯賜札行。法國李領事
知照。並嚴飭教士。母得違約干預詞訟稟粵督。</p>
<h 3>九江府城美國教堂被拆賠修</h>　<p>總理衙門咨。前准江西巡撫。咨稱九江府城內。美國赫教士開設化善堂一所。忽聞
有石匠店小孩。被堂內關閉不放。聚集閧鬧。趕即派員彈壓究辦。請照會美公使。傳知化善堂。以後勿再關鎖地方
幼孩等因。經本衙門照會美國公使。轉飭領事官。傳知化善堂人等。嗣後各安本分。勿再生事。並咨復江西廵撫各
在案。茲接美使照復。稱美國赫教士開設化善堂。向來居住不在堂內。當滋鬧之時。尚未知曉。及後方知有拆堂閧
鬧之事。關閉幼孩。實非該教士等所為。此屬看堂人等之非。仍請轉飭地方官。曉諭百姓。使知凡美國民人。按照條
約舉善事者。百姓母得騷擾。倘該教士等。有行作非禮者。無論在何處在何時。均准赴本地領事官前控告。如領事
官不秉公查辦。准徑赴本公署控告。本大臣自必持平究辦。將本國越禮之人。照律懲治等因前來。本衙門查凡民
教滋事之案。領事官偏聽教士不盡不寔之言。不能秉公辦理。最為釀禍之階。美公使以該教士等。有行作非禮之
事者。准赴領事官及公使處控告。自係欲使民教相安之意。惟看堂人等。往往倚勢淩人。甚於教士。且領事官祇設
通商各口。而教士則內地各處。皆可前往。遠道赴告。乃百姓之所難。本衙門已照復美國公使。嗣後凡傳教士。及一
切看堂人等。有行作非禮之事者。該處民人。除照舊稟訴地方官辦理。母得擅自滋鬧外。亦可任便准其赴本地領
事官處控告。如領事官不秉公查辦。並准其徑赴美公使處控告。相應抄錄現在美使與本衙門來往照會二件。咨
行查照轉咨辦理。光緒元年五月咨江西。　附錄照會　為照復事。現准貴大臣文稱九江府城內。赫教士開設化
善堂。該教士向來居住不在堂內。關閉幼孩。非該教士所為。請轉飭地方官曉諭百姓。使知凡美國民人。按約舉行
善事者。百姓母得騷擾。倘該教士等。有行作非禮者。無論在何處在何時。准赴本地領事官前控告。如領事官不秉
<pb 十三a><rh>時務通攷　卷十八</rh>
公查辦。准徑赴本公署控告等因前來。本爵查民教不和之故。大約皆因教堂人等。不安本分。倚勢淩人。及至滋事。
又每欺蔽教士及領事官。以致中外辦事各員。不能秉公審斷。屈抑平民。百姓積怨成讐。往往激成巨案。且案起之
後。此等不安分之人。縱使情節敗露。罪有應得。非潛匿教堂。不為交出。即先期逃逸。地方官無從查拏。當時既未按
例創懲。事後則益肆無忌憚。小民習見如此。故一聞傳教之事。亦不問其為何國之人。何等之教。及是否安分之人。
概加痛恨。每遇教中有可疑之事。羣聚而起。各處教案滋事。職是之由。若如來文所云。必為持平究辦。則民教亦即
可相安。寔乃保全和誼之道。惟思各省內地。皆有傳教之事。而領事官則在通商口岸。貴大臣復紮駐京師。雖准百
姓控告。而道遠勢阻。多所不便。至教士即能自知安分。而看守人等。每以妄作生事。累及教士。今貴大臣既有此欲
令百姓赴告之美意。本衙門已為咨行外省。曉諭居民。嗣後凡教士及一切看堂人等。有行作非禮之事者。該處人
民。除照舊稟訴地方官辦理母得擅自滋鬧外。亦可任便准其赴通商口岸領事官處控告。如領事官不秉公查辦。
並准其徑赴貴大臣公署控告。正在辦理間。復准江西廵撫咨稱。美教士化善堂一案。寔由看門華人。無故關閉幼
孩所致。惟該看門華人。已逃逸無踪。教士等均不在堂。遭此毀失。情亦可矜。而百姓等並非預謀。暫聚旋散。驟難查
拏。巳籌欵先為修葺。以安遠人。現將房屋牆垣。令木匠包修。衣服書籍等件。酌量津貼。令其自辦。共津貼銀七百七
十五兩。面與該教士等議定完結等因。相應一併照復。五月二十日。</p>
<h 3>法教士買屋請員會辦批駁</h>　<p>蘇松太道稟。本年十一月二十六日。准法署總領事沙伯綸來函。本國康司鐸在清河
縣。急須買屋為堂。莫若各派委員前往會辦。本署總領事。擬派熟悉情形之金司鐸緘三會辦。函請由道委員前往
清河縣會商妥辦。將康司鐸前議房屋。買就為堂。或另勘合用房地。議價買用。務使該司鐸等得有房屋。建堂傳教
等由。到道。伏查此案。前准沙署總領事函。以清河縣地方有進教之人。價買房屋作堂。該賣主稟縣示諭。意在不令
民人賣産為堂等因。當經移查。嗣准淮揚道咨復。即經抄咨並示稿函復在案。兹准前因。查該領事既有另勘合用
房地。議價買用之說。所言尚近情理。可否由金陵洋務局。派員會同金司鐸。前往清河縣會商勘辦。或由道派委妥
員之處。理合錄案。稟請鑒核。示遵。光緒元年十二月稟南洋大臣沈。奉批。@屋建堂。應由該司鐸自向願租之人。公
<pb 十三b><rh>時務通攷　卷十八　教務四　十三</rh>
平商定。稟明地官辦理。兹核來稟。法署總領事。以康司鐸欲在清河縣買屋建堂。請派委員同往會辦。向來無此辦
法。礙難准行。仰即轉致法署總領事知照。十二月十六日。</p>
<h 3>温州教民藉教謀逆</h>　<p>溫處道稟。竊因本年六月。外間有天主教造反之謡。城鄉紛紛遷徒。正在查辦旋據瑞安紳士
孫鏘鳴等。函稱有匪徒藉教謀逆。日夜打造軍器等情。明查暗訪在永嘉瑞安交界之雙隔田地方。拿獲教匪施鴻
鰲潘阿士等。搜出妖書符印。語多悖逆訉供之時。羣情沟沟。惟恐少有寬待又據在城紳士稟請速辦。以防刦犯之
虞。寔緣受害於該犯者。不止一日故恨尤切骨。伏思謡言初起之時民間原說天主教造反現在擒獲訉供之施潘
二匪。明係曾投彼教之人。深恐稍涉遲疑或有天津燬堂之故事。有碍大局。不可不防因傳在溫代傳天主教之浙
人顧玉崗到案。與匪犯質對。訉以是否同謀。示以妖書符印。是否彼教應有之物。據供彼教從無此物。施鴻鰲如何
分符惑衆。並不知情。既經審出謀逆情節教中不管此人。聽官究辦。情願具結等語因於當堂取具切結之後。即將
施鴻鰲潘阿士二犯。先行正法。以定民心。庶無知之徒。不致到教堂滋鬧旋據駐寗之法國教士徐志修來書。欲請
再行出示給貼教堂。使百姓不敢生事。職道前巳出示在案。因即復書。告以原委。兼請其約束在教之人。以後不得
借名挾制謹將致書徐教士函稿。抄呈察核。光緒二年八月稟總署。　附錄覆徐教士函件。承示温州愚民。謡言惑
衆。囑再曉示等語。溫屬民情浮動疑惑易滋。本年六月初旬。即有傳說貴教造反之謡。紛紛遷徒中旬以後言者日
衆。人心驚惶。敝道深恐愚民無知。或到貴堂鬧事。有碍大局故一面出示安民一面差人四處偵探。查有奸民施鴻
鰲等。在永嘉瑞安縣交界雙隔田地方等處惑衆歛錢。因即派撥兵勇將施鴻鰲及其妻舅潘阿士等。密拏到案。並
搜出妖書妖符。偽印金錢等物。書符語多悖逆。訉據該犯施鴻鰲供認。前從粵匪多年。後因賊散逃出即在雙隔田
地方暗仿偽侍王畫符聚衆之術。藉以歛錢。即與潘阿士結親稱為國舅又恐易於破案。故於上年投入天主教可
望地方官不加查究。以作護符等供研訉之時甌民聚觀者不下數千。不得不傳詢貴堂教士顧玉崗與匪犯質對。
是否知情。並詢以妖書符印。是否教中應有之物。據顧玉崗供稱。施鴻鰲等藉教謀反並不知情妖書符印教中並
無此物。即教中遇有此匪徒。亦要送官究治。既施鴻鰲潘阿士審出謀反情節教中不管此二人聽官究辦等語當
<pb 十四a><rh>時務通攷　卷十八</rh>
時羣情洶洶。難以破疑。並稱敝道護庇貴教。怨@之聲。盈於道路伏查該犯暗謀叛逆。外藉貴教為名以為挾制官
長地步居心險惡。寔屬大逆不道。萬難寬貸又據本地紳民。稟懇速辦敝道俯順輿情。業將該二犯明正典刑。以昭
烱戒。而定人心。近日謡言少息而貴教之並不同謀。民間尚未深信。敝道又經出示剴切分剖以曉愚頑惟查貴堂
傳教。雖屬奉　旨准行。載在條約。而温州民風狡猾。良莠不齊。無業奸民。往往藉此為名。潛謀不軌。此次幸即破
案。確有憑據。如果搜無符印等物。即貴教亦至今受騙。民間謡惑終不能明於中外大局。寔有窒碍。查天主教開禁
以後。各處鬧事者。不一而足現在敝道搜捕施逆餘黨與貴教兩無干涉務祈不必過問此後為望嚴行約束在教
之人。不得藉名挾制。倘貴教自己查出教中尚有不法匪徒即請送官懲辦。俾地方百姓。疑竇大開不致視貴堂為
仇敵事關中外交涉敝道不得不開誠布公。諄諄詳告。若或以後再遇此等情事。誠恐民志愈疑難以取信。敝道恐
無鎮壓之方。貴教亦耽失察之咎。各有未便。必先慮備為要。</p>
<h 3>皖南教案訉結</h>　<p>江督沈奏。竊本年五六月間。皖南民教尋仇始於建平之歐村。延至宣城寗國廣德教堂。均遭打燬
非惟入教者歸獄何渚。即宣城寗國地方官初稟。咸以何渚父子為之魁。<sm>臣</sm>一面咨呈總理衙門。一面派正定鎮吳
長慶。統兵馳赴寗郡。督同各印委。嚴密查拏何渚父子解省訉辦。旋據稟稱何渚巳於閏五月二十三日黎明赴縣
報案。聞奉查拏。自願前來金陵隨即帶同余應龍吳永庭何大田投到。其子何炳三亦遵提前來<sm>臣</sm>飭司道隔別研
訉。據供寔未糾人滋事。惟變起倉卒。罪無所歸身充董事情甘就戮至所控黃之紳楊琹錫各劣跡。並非污衊矢口
不移<sm>臣</sm>竊思打燬教堂。出自一時公憤原難驟得主謀姓名但將何渚父子駢誅。足以快教民之心。而杜其口。第念
鄉民綑送白會清之際。何渚尚為之勸解其無心與教堂為難可知明@董事死無可逃。豈反甘作繭自縛。若宣城
寗國廣德被毀之日。巳在何渚父子就繋之時其為虛誣。更何待辨縱疆史欲借以銷案。奈　聖世不應有寃民
且使何渚死非其辜。客民之憤之也愈深。其發之也必愈烈。鋌而走險。急何能擇。因教民而怨及縱容之洋教士。因
洋教士而怨及徇庇之地方官。仇殺相尋伊於胡底。是快教民之心者。適以厚教民之毒也。從來辦民教互爭之案
者。無不曰持平。持平易。得情難。不得情則所謂持平者。欺人之語耳。<sm>臣</sm>飭司道。一面虛衷訉鞫。一面詳加採訪任受
<pb 十四b><rh>時務通攷　卷十八　教務四　十四</rh>
遲延之咎。勿蹈鹵莾之愆。窮累月之力。然後知滋事魁首。為監生胡秀山客民陳士柯李才華。其左道惑衆以肇衅
者。則教民白會清也。請撮舉顛末。為我　皇上言之。皖南自兵燹後。遺黎十不存一。墾荒者多外籍。客與士不和。
客與客又不和。因不和而樹黨。故人稀土曠。而教堂獨多。然行教者不一其人。而黃之紳楊琹錫獨被惡名。則非教
之累其人。而人之玷其教也。本年夏間。翦辮事起建平之民。亦知此係白蓮教妖術。與天主教無涉也。乃該處被剪
者甚重。皆未從教之民。而從教者不與馬。於是白蓮教黨類。混入天主說嘖嘖然興矣。白會清受剪辮之術於楊琴
錫。至閏五月十六日易景懷等迫於拏剪辮之人。白會清馳馬阻之。何相值之巧也。易景懷等將白會清送縣。黃之
紳持名片索之。謂非通同一氣。百喙奚辭。阮光福安定山者。河南光山人。年二十餘歲本年始來建平。董事余應龍。
薦與吳永庭帮工。閆五月十六日。阮光福辮亦被剪。二十日一共九人。在田薅草。阮光福安定山談起剪辮之事。謂
是歐村教堂所為。適楊琹錫路過聞之。互詈而去傍晚黃之紳騎騾與楊琹錫率二十餘人而來。衆人奔逃。而阮光
福安定山被捉。二十一日吳永庭向教堂求其放出。情甘賠禮。教堂不@。乃退而求余應龍。行抵歐村則教堂火起。
迫拏剪辮之人。業巳不期而會。洶洶難遏。黃之紳楊琹錫雖焚屍剉骨。然其斃於羣箠。則衆目共覩。而阮光福安定
山踪跡渺然。於是有謂何渚余應龍。揑造子虛烏有之名。藉以挾制者。迨陳炳發到案。而後信阮光福安定山寔有
其人。王立周到案。而後信阮光福辮之被剪。寔有其事。郎貽富到案。而阮光福安定山被捉入堂情形。厯厯如繪陳
么哥到案。而阮光福安定山致死滅迹情形。厯厯如繪至下手加功之陳么哥。尚以為造孽可憐。亦可見天良之不
容盡泯矣。夫歐村肇衅尚曰阮光福安定山枉死耳黃之紳楊琹錫首禍耳。乃波及於宣城寗國廣德各教堂。至有
撬開停放年餘之棺。將楛骨抛出棺外。此必有匪徒因以為利者。其撬開棺。蓋疑其私藏金銀也。宣城之人。厯厯見
其從袁村來向寗國去是所有教堂被燬。皆此輩所為。而胡秀山於水東欲殺教堂之陳先生大衆為之求情。訛索
洋錢十五元始釋陳士阿李才華於歐村各攫一騾。尤確鑿可據者彼其意以為乘教民與何渚有隙。借其名而播
之人人傾信獲利自我。抵罪有人。其計甚深。其心甚毒此輩不除。皖南之人。得安枕乎。白會清左道惑衆。形迹昭然。
其所攔放者為何如人。不能舉其姓名住址為剪辮黨類。非真正教友可知。倘稍事姑容。則民教互疑。致無時或釋。
<pb 十五a><rh>時務通攷　卷十八</rh>
除李才華一犯。飛咨河南一體嚴密訪拏。獲日另結外。所有胡秀山陳士阿二犯。謹按土匪例。白會清一犯。謹按妖
匪例。正法。其致死阮光福安定山。聽從加工之陳么哥。受楊琹錫毒打。意圖隨衆報復之王立周。懷疑往打抗村教
堂並未傷人。亦未得賍之何大田。擬各予杖流三千里以示懲儆。所有被打被燬各處。除係強佔民居者。勒令清還
原主管業外。其寔為教士所契買起造者遴委幹員。會督地方官。按照輕重量予撫恤。以彰公道。而靖人心。至何渚
宣講　聖諭。係遵行　功令。其刊刷天地君親師牌位。乃民間常行之事。並非與天主教為難。歐村滋事。與余應
龍均係董事。彈壓不及。寔屬力不從心。吳永庭因僱工被捉。隔夜不歸。向教堂求情理索。乃其分所應爾。何炳三隨
其父在押。並未前往宣城寗國廣德胡秀山在宣城縣供有何渚帶信呌伊去打教堂之供。索其原信。無可呈繳。其
為憑空嫁禍。毫無疑義。何渚余應龍吳永庭何炳三。應免置議。光緒二年十二月二十八日。　又奏皖南人心稍定
後。洋教士迭次函致地方官辨論經皖南道上海道先後錄寄前來。無非求雪黃之紳之寃。懲何渚之橫。咎文武庇
護之不力。所摭拾者。多半教民一面之詞。獄訟自有定章。非教士所應干預。而所陳情節。較重者四條虛實均不能
不為縷晣查究。其一日。大孫村教堂。乃閏五月二十五日焚掠。除河南吳老先生外。又有白會清先生被難受殺。查
白會清與陳么哥。避匿蕪湖教堂。業已到案則前此傳聞之誤。教士自知之矣。其二日。何渚斬去童子四肢。藏石灰<?>
内。以為虛控之資。又曰所殺童子。乃教外劉某之子。年甫二歲。黃士鐸託人撫養者。據建平縣稟稱黃之紳收養之
孩。名曰福林。向交劉吳氏撫養。何渚將教堂婦女送縣時。劉吳氏帶福林來城。嗣劉吳氏赴金陵候審。將福林交與
土民周啟源。該令回建平時。復令周啟源將福林驗視。時戴貞姑劉三妞鄭么妞親見之。然則何渚斬去童子四肢。
亦傳聞之誤矣。其三曰。何渚往宣邑大孫村。殺守堂吳老先生。又曰將宣城大孫村教堂司事吳全章殺死。查吳全
章既曰司事。又係守堂。則孫村鄰保。必人人知之。人人見之乃據宣城縣稟稱馳詣孫村。飭仵作於灰<?>燼中查檢。並
無骨殖可驗。提訉董保。並在教民人。僉稱堂內之人。巳先逃避。並無殺人燬屍情事。<sm>臣</sm>因人命至重。洋教士既言之
鑿鑿。飭再嚴密查訪吳全章是否寔有其人。籍隷何省。存亡下落。據實稟覆。不准一字含混。旋據稟稱訪有喫教之
陳添和。與其妻宋氏。知悉孫村打堂情形。隨親詣孫村。查傳陳添和陳宋氏。訉據供稱。閏五月二十二日晚。吳公章
<pb 十五b><rh>時務通攷　卷十八　教務四　十五</rh>
至村。聲稱伊因歐村教堂被打。逃來躱避。住於堂內。次早人來打堂。吳全章住於樓上。因年老走避不及見殺。屋既
被焚。屍亦遭燬。隨飭指定屍所。搜掘零星屍骨。驗封存儲等情。因其前後所稟。大相逕庭。飭提陳添和夫婦。並該縣
案卷屍骨前來。旋經司道訉據陳添和供稱閏五月二十三日早。小的即去車水。吳老頭子殺死。是女人對小的說
的。據陳宋氏供。本年閏五月二十二日傍晚。有一老頭子。身穿月白夏布大衫。在門口閒坐。問他姓甚麽。他說姓吳。
從歐村教堂來。是河南口音。因外邊有打堂風聲。留他在小婦人家住。他說不要緊。仍到堂內去了。二十三日早。打
堂人來。堂內共有七八箇人見婦人喊都從後門跑了。婦人又到樓下喊吳老頭子逃走。纔下樓梯。即被人殺了。過
了一刻。那些人放火燒堂。屍身遂亦被燬打堂後小婦人在山內草房。躱了一天。往孫家鋪過六七天纔回來。隔兩
天宣城縣到孫村。小婦人引到樓梯左邊。瓦礫內檢著零碎骨頭。仵作取小瓦罐裝好。宣城縣親標日子。交丈夫收
藏。十月十三日。宣城縣到村小的夫婦將骨罐呈驗等因。詰以素不相識之人。何以一見留住。既從歐村教堂避難
而來何以於孫村教堂。如此大意。客民雖悍於素無仇隙之老翁。何至不置一詞。便加鋒刀。燒堂之火。延及屍身。何
以便成楛骨。客民於一老翁如此兇狠。該婦何以來去自由。無人過問。即客民偶動憐憫之念。該婦何從得此定識
定力。臨事既自在遊行。如入無人之境。何以打堂後反在山內草房躱了一天。宣城縣原稟。固謂飭仵作檢無骨殖。
該婦何以又稱仵作裝好。宣城縣親標日子。當時果有骨殖。宣城縣應收回儲庫。何以交與陳添和。該婦無可支吾。
只云身懷重孕。提查縣卷。挺身作證者。本係陳添和。因鄰保僉供本堂無此姓吳之人。是以供由歐村而至。原供明
說其妻跑到屋後躱了。伊走堂屋厨房外左邊進去。看見吳先生死在樓梯底下。厯厯指其傷痕。並謂板壁火燒。是
伊拏棍推倒等語。嗣聞提省。恐露出真情。乃將伊所。眼見之供移使其妻挺認。且上堂即供明懷孕。謂孕婦斷不刑
訊也。臣思該教民不過欲實@從前傳聞之誤。作此種種空中樓閣。一經互核矛盾灼然。第獄不厭詳。既謂來自歐
村教堂則歐村教民必知之既謂籍隷河南。則河南客民必知之。乃皆具切結。謂絕無其人。此可以銷案矣。其四曰。
泰西伏司鐸之棺。肆行劈開。屍骸抛棄。查此事係屬實情。經宣城縣驗明棺蓋撬開。棺未損壞督同地保教友。用二
丈四尺洋布。把屍骨包好裝入原棺。其下手開棺之犯。無從確指。應罪坐為首之人此胡秀山所以不容不正法也。
<pb 十六a><rh>時務通攷　卷十八</rh>
臣伏念教民客。無非　天朝赤子。其為善宜一體勸之。其為惡宜一體懲之。教之不同。亦不自泰西始。民間與僧
道。鮮聞其不相安者。無勝負角立之心。則習而相忘故也。教民良莠不一。倘教士必惟教民之言是聽。地方官又惟
教士之言是聽。則所以厚待教士教民者。即所以貽害教士教民。何者。衆怒難犯。變生不測。地方官自保不暇。如教
士教民何。人亦各有天良。即如水東教堂之陳先生。教民也。閔香山。客民也。翟厚培。土民也。宜其各不相顧也。乃胡
秀山等欲殺陳先生。而閔香山為之求情。翟厚培為墊款。不過知陳先生向不為人害耳。然則民教之相安不相安
也。視其人而已矣。臣訉辦此案。如稍存偏袒之見。明有　國法幽有天譴伏懇　飭下總理衙門。將臣一摺兩片。
並各供結。錄送法國駐京公使。請其勸諭各教士。力充與人為善之心。凡從教者待其自來。勿強人以所未曉。並諭
各教民不損人。正是利己庶幾中外敦睦。上下蒙福矣。臣從前與法國公使來往函稿。一併錄呈總理衙門。聽候酌
奪。就近與法國公使商辦以杜後患。合再附片陳明光緒二年。</p>
<h 3>海豐縣民教互毆</h>　<p>海豐縣詳。蔡厝圍鄉民教互毆一案。該縣屬蔡厝圍鄉民人蔡亞蟄等七名。被入教蔡菘督令教
民強挖地瓜。尋衅毆傷。當時族人抵拒。亦致傷蔡菘。及入教人共四名。教士石類思。在鄉庇護。採聞入教蔡菘。已於
初四日身故。未據報驗等情到道。正在飭辦間。又據駐汕頭領事函稱頃據和類斯教士。由香港來汕。帶有駐紥廣
州法國領事官一信。內載和教士到汕。係為一二件公幹。特請本領事代為照料護助。且舉引於中國官之前。請為
保顧等因。又據該和教士面說。海豐縣屬蔡厝圍地方。平民與教民不合。致教民蔡菘受傷斃命一案。該教士意欲
親往該處。從中調處料理。冀於後日相安先行晉郡以便面達等因前來。當即接見何教士據稱伊欲前赴該縣。查
明此事實在情形。與地方官秉公調處了結。以期民教相安等語。語意尚近情理應即委員會同查辦。俾息事端。伏
查此案入教蔡菘與本族尋衅互毆一切情形。節經通稟在案日前請撥兵勇。於九月十五日。奉派委方都司。督帶
兵勇三百名。由陸豐移駐縣城遙為鎮壓該鄉不敢滋事。復諭飭該族衿耆等。開導兩造。刻日交出爭毆兇徒。以憑
訉辦。旋據在押蔡榮宗。飭族護送蔡亞廷一名到案。當將蔡榮宗提釋回鄉去後。隨有法國教士和類斯。前來該鄉
會商。署城守汎沈剛。往與晤談知其尚近情理經將蔡菘不法。明白指陳。迭次囑其勸令石類思切勿逗留徇庇往
<pb 十六b><rh>時務通攷　卷十八　教務四　十六</rh>
覆論說。幾於古敝唇焦和類斯聲稱查明此事。從中調處和類斯遣令教民報稱。伊有事即往歸善未能接晤。巳切
勸石類思。務令蔡姓之人和睦調處了結等語。又據蔡菘之子蔡鳳儀。遞稟該處族戚公親生員蔡鷹揚等。及教士
石類思。遣同教民蔡國政帶領蔡菘之子蔡木興等。赴案呈明。蔡菘因小忿爭歐械傷病故兩造。受傷之人。今皆醫
愈。因念係屬宗親。調處復敦和好@懇准免深究。具結稟請。銷案。教士石類思。日內即赴香港。並不停留等情。會查
此案肇衅。係因蔡崧率令教民。搶挖本族地瓜。當場格傷後病故原屬與人無尤。且屍經棺殮又不報驗查該武生
先因三考不到。早已詳請革除。業經身故。應免置議兩造互毆受傷之蔡亞蟄等傷均平復。當時何人致傷。未得主
名。既據該族紳等調處息事。教士石類思。亦願出境。當經訊取蔡木興等。掌摹供結及教士石類思。教民蔡國政。具
結附卷。蔡鳳儀訉無在場爭歐。應即交保。其獲送蔡亞廷一名。訉不承認@歐傷人。惟訪查平日向不安分。應請確
切訉明。分別歸案另行辦理。教士石類思據報於十月十七日起行。已會營派差並移會縣丞。一體保護出境除諭
飭該族人等。嗣後務須約束族衆。母須滋生事端致於查究。合將會同辦結蔡厝圍鄉民教一案。教士石類思出境
日期。稟報察核。光緒四年十月十七日稟兩廣督院</p>
<h 3>鶴山縣教民籍教妄控</h>　<p>鶴山縣詳。教民李鏡湖呈控被人凌虐一案。奉兩廣督院。接准美國林領事申陳。內稱去年
三月十八日。經照會廣州府新會縣華民李鏡湖。因信耶蘇教多年。被人憎惡凌虐。經廣@府飭縣查辦。仍未杜絕。
驚擾如常。現本領事。接閱前所稟請之本國教士香便。文再稟前來。據稱李鏡湖及其家屬。甚為被擾幾有性命之
虞。伊等欲將產業變賣。意欲另遷別處。以得其安居。而新會縣不准變賣又不@其保護。茲將李英驥所付伊兄鏡
湖之信。言及凌虐慘甚。以證香便文所稟之確。諒貴部堂深悉和約此件條欵。似可無庸本領事多申。特將前@會
廣州府文抄錄申請。將此事設法飭令禁絕。無許仍復壞法。免生事端。實為公便。配送洋文一件。並照會信稿各一
件等情據此。查美國條約第二十九欵。內開耶蘇教又名天主教。原為勸人行善。所有安分傳教習教之人。當一體
矜恤保護。不可欺侮凌虐。凡有遵照教規。安分傳習者。他人毋得騷擾等語。茲接申稱。新會縣人李鏡湖。因習耶穌
教被人凌虐等情。應即札飭查明。分別妥辦。以杜衅端。除札新會縣遵照查明本案實在情形。稟報查核。一面按照
<pb 十七a><rh>時務通攷　卷十八</rh>
條約。出具簡明告示。在於該處遍貼曉諭。並即傳諭該處公正紳耆。管束子弟。安分守法。母得混向教民。尋衅生事。
以期中外相安外。合札司行府飭縣。即便遵照辦理。遵查本案。先於光緒四年三月二十八日。奉本府札同前因。當
查李鏡湖。係與叔祖母李黃氏。互争祖遺住房。控縣傳訉。因人証未齊。尚未結案。並非因係入教。無端被人欺凌。且
查李黃氏控李鏡湖。將伊名下之屋。欲一併變賣。李鏡湖則稱此屋。係李黃氏。經分與伊叔之業。而李黃氏不認。亦
不能謂之凌虐。本年教士香便文。帶同李鏡湖親自來縣。當與說明案情。業已無詞而去。乃李鏡湖之弟。復致信其
兄。轉求教士香便文。復稟美國林領事申陳督憲。轉行下縣。飭令保護。查其信內。僅以堂叔祖洪紹。糾眾吵鬧。拆毀
等情。互控案由。未提一字。拆毀何處。亦未指明。顯係餙詞混告。藉教挾制。查美國條約第二十九欵。原指安分傳教
習教之人。當一體矜恤保護。如果籍教爭訟。斷非安分之輩。况內地之人。本屬所轄子民。地方官無不矜恤。本不必
因其入教。而始為之保護。也若因爭訟。自應分別是非曲直秉公核斷。庶足以成信讞。而昭折服。除催傳人証。由縣
訉斷外。緣奉前因。理合具稟察核。光緒四年十一月十八日。東<?>兩廣督院。</p>
<h 3>法教士誤買始興縣充公房屋</h>　<p>始興縣稟。法教士誤買充公房屋一案。奉兩廣督院接准法國喇嶺事函稱教士唐
如盛所買之屋。俱有憑據。或斷回原店。或補回價銀。函懇酌奪辦理等情。查本案前據該縣具稟。當經批飭查拘訉
究。嗣接喇領事申覆。並將該教士訴詞函送前來。及又接該領事申陳。均經札飭分別查稟妥辦各在案。查教士唐
如盛所買店房。既係何利泰出名。向王福兆買受。契內又均無教民。及買作教堂公產字樣。是該店房與教毫無干
涉。王福兆將查封店房。串同何利泰盜賣。罪有應得。應由該縣妥為辦結。札飭遵照。先令按檄事理。確切查明。妥為
@結。稟覆察奪等因到縣。伏查此案。羅壩墟店房。查封撥充公局。巳厯十有餘年。附近啇民。莫不週知。且王福兆迭
次滋鬧拘究。原案具在。其為充公房屋。確有証據。王福兆復敢乘間佔踞。捏稱奉官給還。並將匿存原契。朦稅盜賣。
實屬刀狡可惡。何利泰何福高。雖訉無知情串買情弊。惟伊等均係教民。於教士托買店房。並不確切查明。輒信王
福兆一靣之詞。遽行作中買受。殊屬非是。教士唐如盛。誤買充公店房。寔係不知底蘊。前此赴縣請@。係因銀業兩
空。一時情迫。尚非聽唆干預。但不遵照@@。於契內書明買作教堂公產字樣。究屬有違條約。自未便將店房斷還
<pb 十七b><rh>時務通攷　卷十八　教務四　十七</rh>
管業。致啟違約之漸。現據該教士赴縣。請將房屋及所失各物。斷追給領。經將該店充公原案。及有違條約情節。@
斷告知。現契既係河@泰買作已業。碍難違約斷@。至所失各物。業經訉明。並無其事。尤不宣聽唆索詐。據稱該店
@係現銀買受。且有上手印契。當不致有錯誤。衹以並無糧戶。敌<?>令何利泰出名立契。若竟使銀業兩空未免向陽。
情實難甘等語。復剴切開導。允為追價給還。該教士亦即甘允。隨即將屋價銀兩。照數@出給領。取具該教士情愿
依動<?>收回原價。將屋交回。以後再無爭執字約存案。印契二紙塗銷。王福兆擬照盗賣官屋壹間律。杖七千。折責發
<gap>
<pb 十八a><rh>時務通攷　卷十八</rh>
還五十兄外。尚得過價銀二百二十@較之原賠契價。銀@盈<?>無絀兩@@@遵断。陸續繳清。将價銀二百七十元。
備具印批@交@領事轉給目為@@@。該領事旋即照覆稱謝。並將批回及上手翁福利印契一紙。上手白契二
紙。統行@回。墾請銷案。至另@@底一節。亦已轉致林領事。俟該教士覓得別地。由賣業之。人報縣。查明有無妨碍。
再行分别妥辦。所有紅白@契均已@交僧宏深收領。飭令林奴仔寫立退@字約。取具領狀遵結。立即省釋。將案
註銷。以清轇轕。合將本案現經邊贖清楚緣由。稟報察核。光緒五年十一月二十七日。稟兩廣督院。</p>
<h 3>清遠縣福音教堂被衆吵鬧彈壓@事</h>　<p>清遠縣詳。竊城內有美國傳教福音堂一所。其傳教習教之人。與士民人等
<11>。
趨向殊異。@能各守本業。每<?>稍聽信浮言。自不至尋衅滋事。迭經剴切曉諭。以期民教相安。本月初三日午後。忽然
聚有多人。前至福音堂吵鬧。並紛紛拾石拋擲。即經訪聞刻遠會營親詣彈壓。毋許恃衆滋事。該教士魯聘儒。並習
教之人。當時亦經避出推原起事之由。實因該教士魯聘儒。兼知醫理。前月有外來婦人。因患@疮。住求醫治。該處
附近之人。見有婦女行進福音堂。疑為教士引誘。已有煩言。是日在福音堂講耶穌教。又有婦人赴堂聽講。且該教
士眷屬。即在福音堂內居住。時有婦人出入。以致不利人口。此福音堂被衆吵鬧之原委也。現經會營彈壓縣散。查
勘該福音堂。瓦面有被石擲穿小孔三處。傳教習教之人。均無被石擲傷。堂內物件。亦無毀壞遺失。該教士現已將
眷屬行李。概搬回省。經派差撥勇。保護出境。所有習教之人。亦已四<?>散。民人已照常安居樂業。除飭差查明滋事之
人。獲案究懲外。合將城內福音堂被衆吵鬧。業已彈壓息事緣由。具稟察核。光緒六年七月稟兩廣督院。</p>
<h 3>花縣民人被控搶奪教民牛畜等物訉結</h>　<p>花縣詳。縣民鐘江學。被控搶奪教民一案。奉兩廣督院。接准德領事函稱。
現據本國教士何必力。禀稱花縣屬楊義山下經圓嶺三村。在溪旁樹下所立之神像。未知何日失去。懸賞追尋未
獲。豈料王壬鳳鍾江學鍾有山等。心懷叵測。久欲籍端揑害崇教良民。遂糾同鐘保升等。主謀證成鍾信生之子鐘
德安。毀滅神像。突於五月初十日。鳴鑼聯合三村。登門擄捉。恣意強搶。毆辱鍾信生之妻駱氏。棧倒在地幸。鍾信生
父子避去。未遭擄@。復敢持火負草。焚燒房屋。鄰佑力阻救止。@乘勢搶奪耕牛豬狗什物。又將田中之地豆芋子。
各土產根苗。悉拔殘害。殆盡。今仍緊急追捉鍾信生父子。捉獲務要迫伊新雕神像。祭以猪羊。甘立犯約。永保斯神。
<pb 十八b><rh>時務通攷　卷十八　教務四　十八</rh>
禀請函達等情前來准此。查條約第十欵。凡在中國奉教之人。皆獲保佑身家。今花縣地方。有此擾害教民。實屬大
千條約。若不嚴加懲罰。誠恐貽害無窮。教士亦遭禍亂。為此函達查照。即請札飭查明起衅究屬何人。嚴行懲辦。@
民教相安等情准。此查外國人在內地傳教。以及中國民人隨同習教。係條約所准行。兹准函稱。該縣屬楊義山下
徑圓嶺三村。因失去神像。王壬鳳等籍端揑指教民鍾信生之子鐘德安毀滅。糾眾搶毆。焚燒房屋等情。是否屬實。
應即由縣查明。分別辦理稟覆察核等因到縣。伏查本案。兩造均屬鄰村居住。素無嫌怨。所供神像。當日遺失。既知
教民鍾信生殘毀。理應投明局紳。飭令交回議罰了事。乃輒自集衆。前赴教民鍾信生家中搜查。以致旁人擁看。致
將房瓦推爛。並耕苗地豆芋子踐壞。且復擅將該教民猪隻宰殺。固屬不合。而鍾信生係屬入教之人。崇奉天主。與
村人所奉北帝神像。兩不相干。何得屢次殘毀。亦屬非是。現在彼此均知悔悟。從寬免予深究。鍾信生耕牛。既係借
諸村鄰。業經物歸原主牽回。應毋庸議。當即酌中斷令鐘江學等。繳銀二十七兩。補償教民鍾信生被宰猪隻。及修
葺房屋。踐壞田苗豆芋之資。嗣後務當民教相安。俾敦和睦。兩造均皆悅服。各具遵依摹結。省釋完案。具稟察核。光
緒七年閏七月十八日。稟兩廣督院。</p>
<h 3>法領事索償教堂失欵議駁</h>　<p>兩廣總督張照覆。案接貴領事官文稱。日前廣東省各屬教堂。被搶被燒之案。當經飭
令教士。將各處情形。逐一詳細列單。共計三十三張。相應照送貴部堂查照。惟此次教士教民被害。共失去銀三十
八萬三千三百八十八元三毫四仙。皆光緒十年十一年。即法國一千八百八十四年八百八十五年之事。亦因各
地方官未能實力保護。是以遭此慘毒。雖經屢奉　大清皇上保護之旨。無如各官不能實力奉行。是以各處百
姓。將教士教民。任意欺凌。無可安生。此次既被擾害。又失鉅欵。深為可憫。素仰貴部堂高厚廣大為懷。定為本署領
事用心。速為將案辦結。仍希飭知各屬。一體保護。以敦睦誼。或由貴部堂派委明幹公正之員。會同本署領事所派
之員。商量秉公妥辦亦可。至應如何辦理之處。希即照覆。為此照會等情。附送法文一張。並中法失單三十三張。本
部堂均已閱悉。查中法自去年定約。敦睦如初。所有前年七月。貴前領事官離粵以後。至去年六月回粵以前。一切
事件。本部堂實以為無可議辦。去年七月初四日。接師前領事來文。業於七月十一日照覆文內。暨七月三十日答
<pb 十九a><rh>時務通攷　卷十八</rh>
覆函內。明白指陳在案。意謂師前領事。必當恍然大悟。深悔立言之失。貴領事官亦必不至再為沿襲師前領事之
錯。乃此次來文。核與師前領事去年文件。大意相同。殊堪詫異。貴領事素來深明公平道理。備悉各國交涉章程。不
應又生波瀾。為此不合情理之請。本部堂不得不更與貴署領事。切實論之。來文所稱教堂各案。約分三端。一曰教
堂。一曰教士。一曰教民。粵中各屬法國教堂。有事時則官代為之封固看守。事平後則點明交還。保護之道。不過如
此。此教堂之無可議辦者也。教士出境則送之。留粵則衛之。保護之道。不過如此。此教士之無可議辦者也。以上二
節。前此照覆文內。均已詳切聲敘。現在無庸覆說。至於教民一項。其人雖習法教。乃係中國子民。領事離粵期內。粵
省教民之事。豈能復行追問。是不啻干預中國保護子民之權矣。此尤教民之無可議辦者也。總之前奉　諭旨<?>。
保護法國官商教士。乃係我　國家格外浩蕩之深仁。棄捐小忿。眷念舊盟之厚誼。故雖當兵事紛紛。而高天厚地。
偏覆涵濡。曾無小異。粵中文武百司。宣奉　恩命。為之泯仇@。為之衛行旅。為之保室廬。其時人情洶洶。數百里
內外。傳書聚眾。必欲得敵人而甘心。見有敵國之人。無論官商。敵國之物。無論錢貨。誓不少。留於境內。貴前領事暨
教士人等。何一不親見。何一不深知。經本部堂再四通飭曉諭。聲明法國官商教士。不因爭戰而來。本與法兵有別。
嚴飭諸將。約束各營。明示密防。費盡心力。始有今日之安。夫以眾怒所萃之物業。而居然幸獲瓦全。即小有遺落。僅
如織芥。所存於法國者實大且多。法國官商教士。將去之時。無傷生之恐。及去之日。無失路之悲。復回之後。得棲止
之所。其所仰賴於　天恩者。至優極渥。而粵省地方官睦誼之重。禁令之嚴。粵中之民。遵　旨<?>守法。格外厚道。
亦甚有可感激之處。本部堂之意。以為師前領事回粵之後。必當轉述貴國國家。與夫將相大臣及教士之意。善詞
盡禮。道歉道謝。以答我兩廣百姓。以後格外謙和。格外謹歛。不爭不競。以期民教永遠相安。則貴領事官斯為善於
奉行西教。維持啇務者也。今來文不知感謝地方官。不知慰答衆軍民。乃謂保護之　旨。各官不實力奉行。誣為
欺凌。詆為擾害。試思若果<?>當時不實力奉行。則當義民百姓。虓怒沸騰之際。恐於貴國師前領事官。業已不利矣。尚
何論區區之教堂什物乎。現在玉帛重敦。言歸於好。以前之事。自應置於不提。來文所謂失銀三十八萬餘元。請為
將案辦結等語。查此等皆開戰以後。議和以前之事。無可歸結。如果各屬教堂。於去年七月教士回堂之後。別有被
<pb 十九b><rh>時務通攷　卷十八　教務四　十九</rh>
搶被燒之案。一經知照。自必按約飭地方官持平妥辦。亦不必另派商辦之員也。再者去年撤兵立約以前之事。本
部堂本不欲言。及致形見小。今來文既屢經糾纏前事。則本部堂亦未便默然不言。查中國自光緒九年。辦理海防
以來。以至十年六月。雞籠開戰而後。耗費銀欵。各路用兵之費。及稅釐短收之費。為數甚鉅。然此係國家欵項。斷不
屑與鄰國計較。即以商民虧損而論。兵端既啟。生理<?>多礙。福州臺灣鎮海等處。兵@擾攘。士農工商。船戶漁戶。捐傷
人口。物業財貨船隻。不知凡幾。然此尚係別省。姑置勿論。即專以廣東一省而論。擄廣海之渡海。封比海之商口。省
潮@瓊道路梗阻。貨物停銷。商工船漁。俱受虧折。統算廣東省各口。損耗銀數。約計三百八十餘萬兩。按照萬國公
法。自應以舉兵至人之國生@者該其咎。貴領事官須先言明。將此欵銀三百八十萬兩。若何查辦。若何歸結。籌有
妥善切實辦理。與本部堂議明辦妥。再為查辦教堂損失零星物件可也。至廣東省籌辦海防。正需經費。現擬籌備
銀四百萬兩。購買船礮。尚未措齊。貴領事官友睦為懷。如能代為用心籌助。尤所欣悅者耳。光緒十二年照覆法國
領事。</p>
