<pb 一b><rh>時務通攷　卷十九　學校　一</rh>
<ti>時務通攷卷十九</ti>
<h 1>學校<sm>附語言文字</sm></h>
<h 2>泰西學校有三等</h>　<p>泰西各國教育人材之事。總計有三。曰學校。曰新聞報舘。曰書籍舘。而學校又有三。一初學。一中
學。一上學。其初學入學之期。以七歲十五歲上下為度。求粗通文算並凡地球史書志書為要。內有@@者亦可兼
學他國語言文字。此初學之事。也初學期滿。則升中學。入學之期。以十五歲二十一歲為度。所窮究者道書。史書。志
書。富國學。交涉學。算學。格物學。化學。電學。重學。製造學。全體功用書。動植<?>學地學。金石學。畫學。音樂學。農學。商學。體
操學。外國語言文字學。此中學之事。也中學期滿則升上學。入學之期則以二十一歲二十六歲上下為度。課與中
學同。不過淺深有異耳。然至此則精益求精。又每有由故得新。白創一事。為他人所無者。此上學之事也</p>
<h 2>各國學校總數</h>　<p>各國學校數目。初學英國總計二萬八千所。師五萬七千人。生二百二十五萬餘人。法國總計七萬
四千所。師十一萬九千人。生四百九十五萬人。德國總計七萬三千所。師十萬一千人。生六百九十八萬餘人俄國
總計三萬二千所。師四萬人。生一百二十四萬人。美國總計十七萬七千所。師二十七萬三千人。生九百七十萬餘
人。日本國總計二萬八千所。師九萬九千人。生三百零九萬餘人。總計六國。初學每一百萬人。有學一千二百九十
五所師二千二百人。生十萬人。此初學數目之大畧。也中學數目頗難盡詳。所可知者。英國一千四百三十所。生二
十一萬人。法國一千零五十四所。生十六萬二千人。德國一千四百四十一所。師一萬三千餘人。生二十六萬一千
餘人。俄國一千二百四十所。生二十三萬九千餘人。美國一千五百八十九所。師七千九百餘人。生十五萬二千餘
人。日本國一百七十八所。師二千一百三十六人。生二萬二千餘人。印度國八十二所。生八千八百九十四人。總計
六@。<sm>印度不\\在內</sm>中學所可知者。每一百萬人。有學十九所。師一百六十四人。生二千九百六十一人。此中學數目之大畧
也。上學英國十一所。師三百四十四人。生一萬三千四百人。法國一所。師一百八十人。生九千三百人。德國二十一
所。師一千九百二十人。生二萬五千零八十四人。俄國八所。師六百八十六人。生一萬三千九百零三人。美國三百
六十所。師四千二百四十人。生六萬九千四百人。日本國一所。師一百四十五人生六百九十七人。總計六國上學
<pb 二a><rh>時務通攷　卷十九</rh>
每一百萬人。有學一所。師二十四人。生四百一十四人。美國法國記數目之法不同。有多歸上學。少歸中學者。亦有
多歸中學。少歸上學者。此上學數目之大畧也。</p>
<h 2>各國學校費用</h>　<p>考外國學校費用。下學費。英國每年共費洋銀三十三兆元。法國每年共費洋銀十四兆元。德國每
年共費洋銀三十四兆元。俄國每年共費洋銀五兆元。美國每年共費洋銀八十四兆元。日本國每年共費洋銀八
兆元。總計六國。每年每百萬人。費洋銀六十七萬八千元。每生計費洋銀五元六角六。按英國之法。朝廷出學費一
半，地方官稅出四分之一。學生出四分之一。此英國之法也。法國學校有一半不用學生出費者。德國京都學生。則
概不取學費。此下學費用之大畧。也中學費頗不易查。蓋中學之法有二。其生有期滿升上學者。有終在中學專學
者。其期滿升上學者。每年所費之銀少。其終在中學者。每年所費之銀多。而各國又有總此二項每年合計者。有分
計者。又見各國近來新改學章多有不相同者。故中學之費查之實難。英國中學。大半共五者多。官立者少。國家專
助格致之學。每年計費洋銀二百萬元。有專門總機藝學一所。每年計費洋銀十一萬七千元。造房計費洋銀五十
萬元。法國自同治九年敗於德國之後。每年在中學費洋銀甚多。計二千五百萬元。德國學每年每生計費洋銀四
五十元。而三分之。國出一。分地方官稅出一。分學生出一分。國中專機藝學。有每年費洋銀自七萬五千元至十萬
元不等者。俄國學費五分之一上下。德俄二國。見上學中學多有益於國家。故上中學之費。比下學尤多。美國之學。
有與上學合計者。其費之多少。參差不齊。亦不易查。日本國中學。又分為二。舊日僅有下等中學。今年新法。又欲立
上等中學五所。每年擬助銀三十萬元。國出一半。地方官稅出一半。其學生之出銀多少。尚未及定。印度國每年每
生計費洋銀一百零五元。總計六國。<sm>印度不\\在內</sm>每年每生費洋銀四十元至一百六十元不等。學生自出或三分之。一
或五分之一。亦不等。國助之洋銀。每百萬人費洋銀自八千元至六十七萬五十元不等。造大學堂一所。以每年年
費計之。必需四五年之年費方足。此中學費用之大畧。也上學費。英國以七學合計。每年共費洋銀六百萬元。法國
每年共費洋銀五百萬元。德國共上學不過十座。每年共計費洋銀一百九十五萬五千元。俄國每年共費洋銀三
百餘萬元。美國哈吧書院每年計費洋銀三百六十一萬五千元。日本國每年共費洋銀三十六萬二千元。印度國
<pb 二b><rh>時務通攷　卷十九　學校　二</rh>
下中上各學共費洋銀八百萬元@以上六國<sm>印度不\\在內</sm>稱平合計。每年每生費洋銀四百三十一元。每一百萬人。該
有生四百一十四人。每百萬人。各國稱平合計@費洋銀十七萬八千四百三十八元此上學費用之大畧也。</p>
<h 2>各國太學院總數</h>　<p>初各國太學。皆國家所設。後每有富室捐建書院數所在一處者。國賜以太學之名。惟考試取士。
仍歸國建之太學院。計英國九間意大利二十二間。日耳曼十九間。俄羅斯七間。西班牙八間。法京巴黎二間。德意
志二十四間。美國書院率兼稱大學。</p>
<h 2>各國藏書樓</h>　<p>各國藏書最古。莫如埃及。當周初年。藏有古書不可勝數後亞述<?>國侵之。毀於火。後所存者佱<?>石文字
而已。希利尼雅典城。藏書亦富。波斯王侵之。擄其書以歸。置波斯書庫中。後希利尼人復集之。最著名者。是亞力山
大城。二千年前有一埃及王。聚書七十萬種。後又增二十萬種。土耳其侵之。焚其書存者無幾。後在羅馬國太學院
有一王聚書十二萬種。亞拉伯有一城。聚書亦二十五萬種。今泰西各國均有藏書院。而英國之書籍尤多。自漢唐
以來。無書不備。本國書肆新刋一書。例以二分送院収存。咸豐四年間。於院中築大廈。名曰讀書堂。可容三百人。中
設几案筆墨。有志讀書者。先向本地紳士領有憑單。開列姓名住址。持送院中董事換給執照。准其入院觀書。限六
個月更換一次。如欲看某書某冊。則以片紙注明書目。交值堂者檢出什閱。閱畢繳還。不許攜帶出門。及損壞塗抹。
倘有損失。責令賠償。特設總管一員。司理其事。執事數百人。每年經費三十萬金。通國書樓共二百所。藏書凡二百
八十七萬二千冊。此外如法蘭西書樓。共五百所藏書凡四百五十九萬八千冊。俄羅斯書樓共一百四十五所。藏
書凡九十五萬三千冊。德意志書樓共三百九十八所。藏書凡二百二十四萬冊。意大里書樓共四百九十三所。藏
書凡四百三十五萬冊。奧大利書樓共五百七十七所。藏書凡五百四十七萬六千冊。法京巴黎另有一書樓。異常
宏敞。獨藏書二百七萬九千冊。德京伯靈之書樓。亦藏七十萬冊。羅馬大書院除刻本外。更有鈔本三萬五千冊。細
若蠅頭。珍如鴻寶。洵數典之鉅觀。博學之津梁也。</p>
<h 2>英國學校</h>　<p>英國學制。共分三等。曰大學院曰學堂曰書塾。凡男女幼童初學入書塾。繼入學堂。肄業有成則入大書
院。歲加甄<?>別幫<?>其甲乙。凡自大書院出自者。國人無不敬而重之。通國以敖斯佛堪比立二大學院為首二院肄業
<pb 三a><rh>時務通攷　卷十九</rh>
者。歲<?>各二三十人。經費歲<?>各三百五六十萬元左右。敖斯佛大學院。在英都西北二百有八里。中分二十一院大學
士為之總理。自督學提調而卜。大小學官五十二員。考試官二十六員。監試官十三員。廵學官六員。教習四十八員。
堪比立大學院。中分十七院。官員教習與敖斯佛畧同。二大學院。所教者為英文。華文英薩森文阿剌伯文賽拉的
文。希伯來文。希臘文。臘頂文。印度文。日本文。天竺梵文。西班牙文。法文。德文。俄文。意大利文。象緯。@圖教學重學。格
物學。化學。醫學。算學。光學。性理學。聲學。書學。詩歌學。氣力學。師範學。書法學。藥性學。金石學。草木學。機器學。治術學。
文字减筆學。生物學。律@學。古例今例。印度律。萬國律。羅馬律。今史古史。萬國公法。出使章程。人非一學。學非一事。
必貫通天地人者。方可謂之通材其有專門名家者。亦即稱為首選。二院教法雖同。然敖斯佛以各國語言文字為
主。堪比立以光化電學為主。通國學院學堂林立。以最著名者計之大學院二十九所。中書院五百十七所。小書院
一萬八千七百。四十五所。皆為國家所設。此外更有一等公會之學。公會學者。設會以資考究辨論也。如天文會地
理會。丹青會。花木會。醫學會。算學會。救生會。格物會。化學會等。通倫敦城凡一百三十九所。每會皆有公社。入會者
會各數千人。按年分捐公欵。各會主皆以世爵富紳充之。每天文有新星。地球有新地。格物化學有新理。花木有新
種或思新法。或擬新章。或創新工。則約期入會。互相辨難。蓋欲精益求精。以期登峯造極。其餘教會之學及民間自
立之學。其數不可勝計。更有專設之農政水陸武備各種學堂。亦可見其設學之廣且備矣。凡親王太子。皆肄業敖
斯佛大學院。故敖斯佛最為著名。而文武各官。亦悉由敖斯佛堪比立二大學院考取故英國人才皆出大學院濟
濟多士。莫喻其成<?>。此所以號文獻之藪也。</p>
<h 2>英倫敦藏書樓</h>　<p>各國書院。列若繁星當推英國倫敦博物院之書樓為巨擘。但觀其制。頂作圓形。縱廣各十有四丈。
除去圍墻。其圓頂猶高十丈零六尺。其樓內圓頂之下作圍墻。墻之內作成槅式。槅之內即藏書之櫝也。藏書極高
之處。俱有階可登。周圍式同一律。取之甚便。樓內書籍任人涉獵。惟不准借出。計槅下隨便可閱之書兩萬卷。槅上
所藏。乃各國語言文字。並一切實學要務等書。及各月報共五萬卷。其圓頂之製。雕鏤惟精。施以金銀各彩繪。皆著
淡色。故樓內光輝陸離。耀人眼目。內置長桌十九張。小桌十六張。足敷三百餘人之坐。自一千八百五十四年始許
<pb 三b><rh>時務通攷　卷十九　學校　三</rh>
婦女入觀。故又特設兩卓以備婦女之坐。此二卓之外。亦許隨便坐落長卓之上。中設立板。對坐之人。兩不相睹。俾
專心閱讀者。不致為人撓其興會。樓內之式。本屬圓形。譬之車輪。長卓之設。如輪之輻。卓之製。則首低而尾高。雖閱
者滿堂。而初入門驟視之。則不見人之多也。屋之中置圍櫃。以書目三百卷陳其上。使人易於檢視。乃此櫃如輪之
軸。各卓俱得相接。故如置諸左右馬。圍櫃內極中之處。為總管書樓人之坐位。雖閱書者三百餘人。實不難舉目而
悉數也。溯查此樓建於一千七百五十九年。初創之人名曰噶瑞。立法善美。至今俱循舊章。毫無弊病。惟制度之華
美。月異日新。而觀書之人數。加增頗巨。樓內。閱書者。四面俱能寫字。且有執役之人。如欲觀何書。即寫一紙條付執
役人。立刻照取。書樓規例數則。晰錄於下。一書樓之設。原為供人閱看。增長學問。惟禮拜日及各節期不得入觀。餘
日毋論風雨。俱開各門。二開樓時刻。自西九月初起。至四月底止。早九點鍾開門。晚八點鍾關門。自五月至八月。則
九點開而七點閉。三欲入觀書者。先將其來意住址寫明。交總管閱看。四未入先二日。須有薦函致總管。如薦舉人
果係可靠。本人只寫住址鈐姓名。即可入內。五薦函如不可靠。總管即不許入。或與董事同議之。六入樓之人。各領
一牌。嗣後隨便持牌往觀。至換牌之期。憑總管更給。如不換牌者。則不得再入。七所領之牌。隨身佩帶。甲領之牌。乙
不得冒往。八年不滿二十二歲者。不許入樓。如必欲入觀。亦可與董事議之。九不准汚壞書籍。十寫字不許以紙置
書上而寫之。十一樓內地圖。及各圖畫。若不向總管言明。不准以紙加圖照影描畫。十二樓內須雅靜。不許高聲喧
嚷。十三閱畢之書。仍置原處。十四不遵規例者。不准入樓。十五若擅取書籍出樓者。照偷竊例科罪。十六使執役人
所取之書。亦必交該役送回。掣取原條。如不掣回。似乎書仍未交。恐致爭論。十七本樓人有得罪看書人處。執役人
有不善處。許看書人寫信告明總管。記一千八百八十四年。一歲<?>之中。計閱書一百十萬四百五十次閱書者十五
萬四千七百二十九人。加添書籍。三萬一千七百四十七卷。按美麗之式裝訂成書者。二萬一千六百二十一本。此
內為人增送者。三千三百七十六本。造書人照例送入者。一萬一百二十七本。別國造書人送入者。一千四百八十
六本。本樓購買者。五千八百三十五本。此數年之內。又不知加增幾許於戲成<?>哉。</p>
<h 2>法國學校</h>　<p>國中所立學校。有大有小。小者設於市鎮。如中國古時四郊所置之小學。大者設於府郡。如中國古時諸
<pb 四a><rh>時務通攷　卷十九</rh>
侯所置之國學。而皆總其權於京師教習部臣。<sm>即文部\\大臣</sm>。京師設有書院。猶中國古時天子所置之太學。其@選人才
之法。則由小學中簡其秀良者。貢於國學。由國學中拔其俊異者。貢於太學。小學則每嵗<?>考@。屢次得列前茅者。即
為士。如中國之生員。然後肄業於國學。國學則四年一甄別。能列優等者。以為榮。畧如中國之舉人。凡士子學既有
成。然後令專擇一業。或願為教士。或願為律師。或願出仕。或願習醫。悉聽其便。其得入太學者。多係名望素著之人。
負殊尤之姿。而絕倫超羣者也。通國市鎮。計有三萬七千五百一十處。所設小學之數如之。凡市鎮居民。約有六千
人以上者。其小學規模稍為開拓。堂宇畧加增廣。設學經費。半出於官。半出於民。入學肄習者。毋須自備束修。其地
貧民無力延師者。子弟許在學中。惟是鄉間無塾。百人中有三十人不讀書者。故文教猶未能徧及也。每府專設總
學一所。凡教授小學之師長。先入其中誦習。俾母以弇陋貽<?>譏。每年於小學中。考取聰明材智有可造就者。達之於
國學。昔年承平之際。國中共有柔尼猾石特大書院二十三所。及拿破崙即真踐位。添設三院。於是大書院二十有
六。於京師特立教習部臣專司厥事。因是文學蔚興。甲於歐洲其書院分建各府。一在巴黎斯京城。一在抑士。一在
亞棉。一在安格士。一在波爾特荷。一在波惹士。一在加思。一在格荷士。一在格拉曼法蘭。一在特專。一在多維。一在
格黎那布爾。一在黎摩遮士。一在來安。一在密士。一在瞞比里亞。一在難西。一在尼士摩士。一在阿玲士。一在杯特
亞。一在鮑。一在零匿士。一在囉思。一在士打拉士卜。一在斗羅士。近時又已新設數處。每一大書院。設立掌理院事
者一員。所屬市鎮小學。推選黜陟。由其所主。嵗中各以其所擬章程。上之京師教習部臣。聽其考核。部中辦事大臣
十員。參酌既定。然後施行。此以國學統小學。太學統國學。其條例蓋如此。小學國學中所習課程。其目有五。一審求
天主耶蘇兩教中。規儀道法。一考察@例。一明醫理辨藥性。一誦讀詩書。一專攻藝術。此外府州縣鎮中。所有私設
書塾。不可勝數。皆以治雜學習各技各就所願羣居講肄。巴黎斯京城中尤衆所學如習兵法。開河道。造器物。博通
古今各國語言文字。林算地理史學性道圖畫氣機。無不涉獵其精粗考究其本末所以國中高材博識之士。時不
乏人也。特是學業不但盛於儒生。而教化又下及乎女子。國中女塾。公私並設。不櫛之流。咸工筆墨而嫻吟咏。琴歌
書理數學方言。無不兼通並擅。統計國中男女學生。約二百九十萬。塾中七日一禮拜。停止講習。別延師傳朝夕宣
<pb 四b><rh>時務通攷　卷十九　學校　四</rh>
道。男塾則以教士主之。女塾則以童貞主之。幼童入學肄業。雖歸國家經理。而實由天主教長把持其間。其讀書之
例。天主教民。自八歲至十二歲止。耶蘇教民。自八歲至十六歲止。今稽之戶口版籍中。未盈十一歲之幼童。有二十
萬人。每年文部大臣。考覈一次。一千八百六十三年十月所刋清單。讀書寫字算學勤敏者。百中約有六十分。初學
啟蒙之塾。八萬二千一百三十五處。幼童三百七十七萬一千五百九十七人。義塾四萬一千四百三十五處。學徒
二百六十二萬七千四百二十八人。內有無力讀書。由國家發帑延師者。九十二萬二千八百二十人。文塾十二萬
六千二百九十二處。女師一萬三千一百有奇。女學生一@六十萬九千二百十三人。內有六十二萬三百四人。不
出修脯。由國給帑。</p>
<h 2>法國學會</h>　<p>歐西文學。實推法蘭西為巨擘。故列國啇家多用英文。以英人通啇最早且最廣也。公牘來往皆用法文。
以法之儒者最稱博雅也。此外更有藝文會。或曰緐術院。然其所習實不止術藝而已。其名曰會者。以有人總司其
事也。法人謂文學之事。大之足治國理財。上之足資生製器。特於巴黎設立總會。會中爲首者。約計二百人。薄給祿
糈。稍足酬勞而已。外尚有四十餘人。自願不受俸薪。餘則襄辦三十六人。躬親細務者。二百二十人。以故責專慮密。
訓迪有資。會中分彚<?>有五。曰亞格得尼。專習詞令。曰亞格得尼别列列達。專習文辭。兼攻考據。曰亞格得尼得賽思
士。專習技藝。其中區分條目。凡十有二門。如醫學數學格致學藥學機器學。各務專精求通理要。曰亞格得尼特布
遏士。專習匠事。丹漆雕鏤。製作音樂。必窮精良微妙之境而後巳。曰亞格德尼德賽恩士。摩拉黎士抑波黎特。講求
經濟。攷察律令。以通制度典章之要。此五端乃其大者。至於外會。亦歸總會經理。如考求遺聞往事。則有安特瓜里
恩之會。崇尚博學廣問。則有飛囉麻狄之會。講明格物致知。則有拿查辣耳希式多黎之會。詳究地理輿圖。則有依
阿格拉飛格爾之會。審察各國風土民情山川人物。則有式達特士特爾之會。攻治百工材藝。則有飛囉德取匿之
會。專講亞細亞洲事會緐變之數。則有亞細亞特之會。專講剖割人物。<sm>凡人物有患病中毒死者。例得割剖驗視。以\\審知其受病之所在。西醫中有此一端。然亦
必其人自願\\捐軀乃可</sm>。則有亞拿多迷格爾之會。辨别耕種播植。則有亞格黎格耳查拉爾之會。其他若賽畫會賽花會賽馬
會。無不各有會場。先期布告各新聞紙。屆時遠近咸集。藉以講求其孰良孰楛。孰妍孰媸。孰宜寒孰宜煥<?>。孰可轉移。
<pb 五a><rh>時務通攷　卷十九</rh>
孰為定質。其優者例得獎賞。並載之新聞紙。俾通國咸知。以資鼓勵。下至絭養牛羊。以及各色犬類。亦莫不有會。</p>
<h 2>法國學校人才之多</h>　<p>法國人才。多聚於太學。三百年來。通儒碩彥輩出。於格致厤數之理。多所闡明。今就史冊所載
約畧舉之。以觀成效。紀元七百九十三年。法王始建博物院於巴黎斯。特築招賢館。聚四方英俊。乃唐德宗貞元九
年也。一千四十二年。法國儒士。始創微分積分。而算術益精。乃宋仁宗慶歴三年也。一千一百一年。法都博物院中。
多聚四方格致之士。而後學術大明。乃宋徽宗建中靖國元年也。一千一百七十七年。法王設立遊察各屬地之官。
遣之四方。訪求學問。乃宋孝宗醇熙四年也。一千二百年。歐洲人始詳說指南針之用。著之於書。而後能辨定方向。
不迷所往。由是航海之術漸開。乃宋甯宗慶元六年也。一千二百五十年。阿剌<?>伯人始來法國。譯三角算法。而後歴
數之學。始造淵微。乃宋理宗醇和十年也。是年始製凹式顯微鏡。一千三百六年。法始以阿剌伯字母施於筆算。蓋
秝算之學。自印度始。由漸而西。借根方之名為東來法可證也。時乃元成宗大德十年也。一千三百七十年。始作大
自鳴鐘。懸於公廨。以定時刻。乃明太祖洪武三年也。一千五百二十五年。法人佛尼留始測定赤道一度。地面約六
十八洋里。又七六三四。以講求航海之學。乃明世宗嘉靖四年也。一千五百三十一年。法王始設印書房。書籍漸廣。
文學日開。乃明嘉靖十年也。一千五百九十年。肥乙大究明代數學。以西洋二十五字頭代數目字。不論已知未知。
俱可推之。又造開三乘法。著有數學紀要。時明神宗萬厤十八年也。是年始用遠鏡。一千六百二十三年。法人克魯
體所著兵書告成。頒行國中。武士始悉韜鈐之法。時明熹宗天啟五年也。一千六百三十一年。始設京報。俾閭@盡
知朝廷政治之由。時明思宗崇禎四年也。是年始作玻璃鏡。一千六百三十七年代加德合代數幾何。以發明直曲
諸線之理。時明崇楨十年也。一千六百四十年。魯聶始傳造大漆之法。時明崇禎十二年也。明年多利色里始造風
雨表。一千六百五十三年。始用藥水顯出淡墨之法。時國朝順治十年也。越二年國人協金。始能以化學造珍珠。一
千六百六十二年。葛西泥測得土星四小星。即今第一第二第三第五月也。且見土星之光。帶中有黑界。分為二道。
時國朝康熙元年也。一千六百六十六年。法都建格致大學。築觀星臺。延四方嚋<?>人家@於測天者。羣至其國。法王
雷第十四。聘海更士於荷蘭。聘葛西泥於意大利。俾居于中。葛西泥之子及孫。皆有聲於大學。時康熙五年也。葛西
<pb 五b><rh>時務通攷　卷十九　學校　五</rh>
泥測得行星諸月之周時。又定木星為扁圓球。測定光行及光行速率。時康熙十四年也。一千六百八十七年。國人
白屏。始作氣機之權衡。而測知在內熱氣之輕重。時康熙二十七年也。越三年體拏始以新法作大玻璃鏡。高可盈
丈。光鑑毫髮。一千六百九十九年。始造水龍以機激水。高可數丈。用以救火災。國民稱便。時康熙三十八年也。法王
命天文大臣。推算地球經緯里差。始知地球係橢圓。時康熙五十七年也一千七百三十一年。法倫海造寒暑表以
定氣候。冷熱不爽分毫。時雍正九年也。時英人白拉得利始悟恒星白轉之理。一千七百三十四年。法王遣人周測
地球形勢。環行地球一周。時雍正十二年也。越三年又遣人至迺孛里測量地球度數。每度計六十九西里。又四百
零三。始測算聲音傳遞之遲連。每秒時行若千里。一千七百三十八年。格來羅考明三動物相牽引之理。時乾隆三
年也。一千七百四十四年。法王遣人至秘魯測量其地。每度得六十八里。七百二十四。時乾隆九年也。一千七百五
十五年。法得里著萬國公法。垂為定律。時乾隆二十年也。拉白拉瑟。測明海潮漲縮盈虧<?>之理。時乾隆四十年也。前
二年法人布舒。始作測日儀器。是時電學日精。一千七百七十七年。法國化學家拉佛始以藥融金剛石而辨其質。
時乾隆四十二年也。逾年始作輕氣球。船主比路西。始考察北平洋海濱之線。在亞西亞亞美利加界。時乾隆五十
一年也。是年化學家白妥烈。始知以綠氣漂@各物。使現白質。一千七百八十七年。拉白拉瑟講明太陰軌道之理。
時乾隆五十二年也。名士步芬。精究禽獸形性。時乾隆五十三年也拉白拉瑟。著天文重學大成。始脫@四方爭購。
時嘉慶四年也。是年化學家佛耳陀。始作電池。而知電氣之功用。令民間以蘿蔔製糖。法王以佛耳陀有功於化學。
且電氣之流行。可施之於實用。乃獎以金牌。并賜銀錢六萬。一千八百三十九年。法人戴凱。創照相法以照人像。鬚
髮畢現。法王賜以金錢。每年一千二百磅。以終其身。時道光十九年也。力佛理亞。用算術推天王星之外。必更有行
星牽動地王星。并推得其度分。其及用遠鏡細測。果見有海王與所推度分。僅差四分。益知力佛所說為不謬。時道
光二十八年也。一千八百四十七年。新製印書架。一小時能印一萬二千葉。是時機器日巧。工作益精。純賴水火二
氣之力。以施之於日用。其神速微妙。至於不可思議。一千八百五十五年。法國大啟博物院。徵天下之奇器。@之於
院中。以增識見。於是法人象緯輿圖格致秝算之學。蒸蒸日上。非<?>他國之所能及也。近有才士曰古斐耳。其名久播
<pb 六a><rh>時務通攷　卷十九</rh>
於人口。始創立剖尸剔骨比較之學。又有博學之士曰拉米勒耳。能以精思測物理。製器察象。無不巧奪天工。詩人
勃郎射。能以歌頌樂章。協諧音律。妙合宮商。他如格致士多瑪。新造算器歴三十年而成。此器不須人算而自得數。
巧捷無比。又若巴性儒蓮。皆足跡未至中土。而在其國中考求東方之文字語言。勘譯經史著逑等身。亦可謂難得
者矣其自明季以來入居中國者。如方德望。汪聖同聶仲<?>遷。博遐及劉迪我穆宜谷、穆求真、穆惠吉、樂類思。林瑪諾、
方允中諸人。皆其國中洽聞深識之士也。此人才出於學校之一證也。</p>
<h 2>法國藏書</h>　<p>法國最重讀書。不特文章彬雅。甲於歐西。即藏書亦罕與比倫。巴黎書庫大小計數十所。其最大者擺孛
黎荷體基陰比黎抑爾里。峻整雄麗。內儲印版書百餘萬册。鈔寫者八萬册。輿地圖三十萬幅。别有鑄版書八萬册。
<sm>西人書籍均以@字版@印，此則以鉛@成\\書板。歴久不@。印數十萬部。赤不至漫漶。</sm>銅版畫譜百四十萬方。其內設有幾案。凡遠方遊學者均許入內借觀。
隨時鈔讀。惟不得攜出及點污耳。此外若亞森乃爾內儲印版書二十萬册。鈔寫者六千餘册。曰盛日尼域維內儲
印版書二十五萬册。鈔寫者三千册。曰麻沙林內儲書與上二處畧同。曰拉域立書五萬册。曰千些爾特黎伊達書
八萬册。曰伊哥立特密得生。則專藏醫書。計三萬册。曰模西特式多黎那查勒里。則專藏古書。亦二萬册此皆其國
家所特設者也。其餘私家所藏。猶不止此。若軍械局有印本二十二萬册。酬勛堂有印本十五萬。生物囿有印本三
萬五千。醫學院有印本四萬册。至於國庫中藏書百四十萬册。鈔本書十二萬册。此則人未易見者也。計古今各色
大小書一百九十萬種。可謂富矣。然以上皆奉西文字。惟素波拿書庫專儲中國書籍三萬。經史子集畧備。目錄
三卷。昔由博士儒蓮主掌。今歸沙曼理主掌。</p>
<h 2>德國學校</h>　<p>奉西學校規制。大畧相同。而德國尤為明備各處城鄉皆有學堂。由地方官捐建經理。通國幼童。無論貧
富男女。自七八歲起。皆須入學。至十五歲為小成。鄉間學費。每七日出一本納。<sm>一第奔內。每一約\\銀@二分之數。</sm>城內學堂費。每月
出一喜林。如不敷。由地方官捐補。至大學院學業繁重。諸生詣力之克副而願學者。即聽其來院肄業。各院月例。視
其家之子弟來學多者。費可減繳。大學院費每季不過出十五喜林。亦不定如數繳足。學堂自鄉而城而郡而都。各
有層次。初學鄉塾。散設各處。欲貧家子弟盡能知書識字。其學亦分層次。不容淩躐。女館兼教組纂女紅之事。塾中
<pb 六b><rh>時務通攷　卷十九　學校　六</rh>
序有十餘班。每以時考其勤惰。以為升轉。諸生有沈淪末班。未能遷升首班者。不得出院就藝。師入館後。生徒有未
至者。薄予懲罰。坐立惟謹。一舘肅然鄉塾之上有郡學院。因材授學。有專教格致重學史鑑。他國語言文字。算厤各
學。及藝術所必用之書。再上有實學院。院有上下。上院與仕學院畧似。分列十三班。考工夫以定進止。師長二十人。
上院生徒。各業精能。如正音寫字數學。本國暨拉丁文字。地理格物。國史繪畫。英法文字。化學等類。每班亦分上下
等。作文溫習。皆在家為之。院中師長上等者。大抵皆進士班。考選者當之。先試一年。勝任然後@職。首班生徒。每年
試本國文章十七道。法國文章十四道。以法國文律語言書之。英國文章十四道亦然。上實學院。院考得首班入選。
送入大學院肄業免三年軍籍。下院考得首班。入技藝等院仍充軍籍三年。再進有仕學院。以拉丁希利尼話為主。
詳譯頒定書籍。即用本文為題以作文字。又須學法國英國語言文字。此院大抵十八歲以上。方能就學。每考僅十
餘人。以防倩挾諸弊。若入選。則賜文憑。入大學院。次等入師道格物武學等院。大學院掌院之員。必國中名望出衆。
才識兼優。方能腐斯重職。院內各等書籍。規儀器物。無不備其必有志之生徒。欲以博通今古者。躬詣就教。一經學。
二法學。三智學。四醫學。經學者教中之學。分耶蘇天主二教法學者。分教與政二事。考論古今異同。本末利弊。如何
更變損益。又奉使外國。如何善於說辭。或客商事款。有關國是。並律例諸法。智學者。分八課。一課學話。二課性理。三
課靈魂真幻說。四課格物學。五課正教妙諦。六課行為。七課論美形各物事。八課書理名家言。醫學者。統@全身內
外諸部位。經絡表裏功用病源。製配藥品胎產接生諸法。又技藝院。學習汽機電報採礦陶冶製煉織造屠解食品
等類。格物院與技藝連貫。其中多發源算學。算學則以幾何學為宗。器料齊備。使學者討論詳究之。其最要者為力
學化學。化學考覈甚廣。如論死物之原質若何而化。與生物之原質若何而化。又格金石。格植物。格胎卵濕化各生
物觀天則有測步鏡儀。而算學其要焉。船政院為行船之學。先通數國語言文字。並嫻幾何天文算法地理之學。若
涉大海。渺無涯岸。隨處可知船在經緯線若干度若干分各處潮路。各國海口。水之淺深若干。有無礁石。各處風信
潮汐若何。遇大風雨。應作何駕駛趨避。器機應何操置得宜。至於@兵戰舶。操駛戰攻進退之法。又講求極為周密。
武學院課式。與實學院相同。但多武藝兵法御馬諸務。迨經拔取。初光弁員職任旗長。俟精嫻後繞升千總果屬稟
<pb 七a><rh>時務通攷　卷十九</rh>
資聰穎。才識超羣。則調詣京師大院。再習上乘兵法。如算量圖化地利。與各國水陸戰法。至水師諸營。以測風防颶。
量星探石。辨認各國兵船。識別各處沙礁。水靣陣圖。截敵人不克奔岸之法為務。先授末職。拾級而陞。可至總統將
軍水師提督之任。又通商院。以數學銀學文字三者為尚。更有農政院。丹青院。律樂院。師道院。宣道院。女學院訓@
院。訓聾瘖院。訓孤子院。養廢疾院。訓罪童院。餘有文會夜學。禮拜堂。印書會。新聞舘。使國中人民。一無棄材。均有禆<?>
於公私。以廣其用。於八百七十年單開。初學舘二萬五千四百八十所舘師三萬一千三人。學生二百九十八萬五
千八百七十人。别有大書院九處。書籍甚富盡人可以進觀。但不能攜書出院。每歲由國發帑經理。生徒入院肄業。
三四年隨其便。歲出費銀十五磅。管理各大學院。每省派有主院兩員。諸院悉隷文教部。</p>
<h 2>俄國學校</h>　<p>一千八百七十年。文教部單開格致大書院八處。學生七千二百七十五人。賴細恒書院二處。學生二百
六十二人。獸醫院二處。學生一百五十四人。文理格物書舘男一百五十三所。女一百七十三所。男女學生五萬八
千四百七十八人。師範書舘。<sm>學為人師\\以備教授。</sm>三十九處。學生一千二百七十四人。縣堂四百十九處。學生二萬七千五百
八人。初學塾二萬二千八百二十七處。學生八十三萬一千四百二人。總計書院舘塾二萬三千一百二十三處。學
生共九十二萬四千三百五十三人。其學之次序。幼童先入初學塾。次縣堂。次文理格物書館。次大書院。七十二年
單開。文學經費。由國庫撥給銀款一百五十四萬一千八百六十三磅。其給大書院賴細恒二項。三十二萬一千七
百三十九磅。給文理書館五十八萬六千六百五十磅。給縣堂初學二項。三十四萬九千三百十七磅。師脩及修葺
諸費。十七萬七千二百六十一磅。餘有雜費八萬七百八十一磅。初俄讀書絕少。一千八百六十年。新選兵籍內讀
書者。百分得其二。七十年百分得其十一。近來文教極為整頓。創立規模增修制度。經六七作賢聖之君。起而規畫
其間。至尼哥拉士而學乃大明。通國分十三道。道設學官一員。以司文教。各處小書院隷於大書院。各大書院隷於
京師學校部。計其國小書院三萬餘所。大書院十餘所。農政工藝礦務等學堂。共四百四十六所。國家歲給經費約
一千五六百萬盧布。<sm>按每盧布當中國\\庫平銀五錢零。</sm>此外有大武備學堂三所。小武備學堂五十五所。統歸兵部管轄。水師學堂
三千九百六十三所。歸水師大員管轄。稅務學堂八十所。由稅務大員歲加甄别拔取其尤以襄榷政所屬芬蘭一
<pb 七b><rh>時務通攷　卷十九　學校　七</rh>
部。尤擅文學。無不知書識字。</p>
<h 2>俄頭等學堂畢業需費</h>　<p>一千八百九十六年。森彼得堡大學堂。學生@業。每人需費九百三十盧布。哈爾濶伏大學
堂。每人需費一千九百二十八盧布。莫斯科大學堂。每人需費一千四百四十二盧布。溝渠河道工師學堂每人需
費一千六百三十四盧布。礦師學堂。每人需費三千七百六十七盧布。軍醫學堂。每人需費四千三百十五盧布。森
彼得堡經史學堂。每人需費一萬六百六十四盧布。</p>
<h 2>美國學校</h>　<p>美利堅學制有六等。一曰初學。學堂即所謂公學由國家供給者也。凡府州縣城以至都圖鄉鎮。無不設
焉。凡七歲以上至十四五歲之幼孩。無不入焉。凡一切啟蒙之學。無不教焉。如學習讀書寫字。以通本國之語言文
字。學習數碼算法。以備將來講求格致通啇之用。學習史鑑地理。以知本國外國之情形。人無論男女。境無論貧富。
位無論貴賤。皆於公學中教訓之二曰中等學堂。即選初學中之俊秀者。使入之以求精進此等學堂。美國常另立
啓蒙之一班。附於其中。庶使童穉之姿稟優異。學力勝人者。亦得於幼弱之年。練習其較深之學問也。且此等學堂。
亦為升堂入室之階梯。凡從初學而升入大學者。必先厯中等之文學也。所以文學之功夫。亦當深造。如格致算學
之啟蒙。以及臘丁文字。史鑑地理。古今文理等書。皆於此學中教訓之。至學有進境。或考取出院。以經營其世業。或
考升大書院學習。以次遞升至普學院。俾成國家大用之材。三曰大書院。凡由初學升入中等學堂之人。學習期滿
苟有志於經世之學。或願成為良師之才。必有大書院。以深造之。大書院之設。所以教訓格致算學之法。而畢其業
也。院中備辦格致化學之器具圖說。延聘名師。教以各種格致之方法。他如性理之學。律法之書。治國之道。富國之
策。以及徴糧收稅之規。皆於此院中講貫及之。四曰普學院。所以使各學分門别類。特聘良師以專教之也。凡國有
航海之利者。當教國人以算學測量。使習於通啇行船之法。國有製造之利者當教國人以汽學機器。使明於築路
造橋。及一切精造機器之法。五曰師範學堂。專講教學之法。以造就他日之名師。六曰博學院。或即設於大書院普
學院之中。或分設於各院鄰近之地。各學中所讀格致藝術一切之功夫。皆得入院查考之。凡金類石類植物類。以
及物産製造之類。莫不羅陳於院內。使觀者肄習其本末。比較其優劣。此外人有天文臺。所以測驗氣候風雨。儲備
<pb 八a><rh>時務通攷　卷十九</rh>
海道各圖。航海各書。使人精於天文經緯之度數。行程時刻之差分。</p>
<h 2>美國人助金設藏書樓</h>　<p>紐約藏書樓。一為阿史得氏。有名若望加寡白者。助四十萬圓。<sm>美國金錢。每圓現值\\規元一兩四五錢。</sm>又惟良
者助五十五萬圓。又一若望加寡白者。助七十萬圓。積至一千八百九十四年。本怠共得二百十萬五千八百七十
一圓八角七分。二為倫諾格司氏。名鈴姆司者。助七十三萬五千圓。又助今古圖書名人畫刻。又地基十所。以供建
設書樓之用。其款息固豐。而地基為最。三為跌而踲氏。所助巳逾二百萬圓。又允續助若干。凑足二百十二萬五千
圓。雪茄閣藏書樓。一為若望克來拉遺囑所建。即以其名名之。若望預囑書樓應用若干。隨時支給。現巳支去一
百八十五萬一千一百三十一圓據此遺囑項下。尚餘八十六萬三千六十圓。二為紐備來氏名渥得者所建。其遺
産值五百萬圓。囑以其半助之。　必此盤罷客內奇書樓。即客內奇所建。正屋值八十萬圓。餘屋值三十萬圓。又助
一百萬圓。存款生息。又建藝院。<sm>@名書\\名像等。</sm>博物院。共值二百十萬圓。前數年又建義塾數區。書樓若干。又捐助音樂藝
術實學諸肄業所。共四百萬圓。其款之鉅者。計在阿來近南捐三十萬圓。化姆斯爹特捐四十萬圓。餘則分捐於勃
拉鐸克等六七邑。　鮑爾的貌藏書樓。一為意諾克潑辣忒所建。一千八百八十二年。捐金二十五萬圓。又捐八十
三萬三千三百三十三圓三角三分。作為存項。二為喬注比抱代所建。附於比所立之書院中。共捐一百二十四萬
圓。又設有藝院樂院等。皆仰給於此項怠金。所助實數疑不止此。　費拉代而費阿進士勒虛。以遺産建設書樓會。
共助一百六萬圓。勞竭斯得累腦辭。建累腦辭書樓所捐房屋基地約值六十萬圓。　克來物蘭特僚那特開四。
設開四書樓。初在政府立案。願捐二萬圓。又續捐二萬五千圓。一千八百七十六年。又捐房屋基地時值止三十萬
圓。今值五十餘萬圓。　明南波利司藏書樓。其經費大半出於公捐。初建樓屋費三十六萬圓內有十二邑人私助
六萬一千圓。且與本邑愛登元書院訂明。通用經費。九十九年查書院公産。現值二十萬圓。係進士葛皮。史本搜。於
一千八百六十年。遺囑捐助。當年産值。遠遜於今。綜計歲入怠金八千圓左右。加以邑中公捐今年共有五萬四千
圓。腦坦潑東馬司藏書樓。初士師福勃司遺囑捐金二十五萬二千二百六十圓。繼起者亦不乏人。其市房基地。
今值十二萬八千九百九十四圓。無利之産。值一千三百五十圓。又有存項。今計三十五萬五千五百六十五圓。
<pb 八b><rh>時務通攷　卷十九　學校　八</rh>
澄令思東。近有人以遺産建藏書樓於大書院之中。計值六十餘萬圓樓屋格式擬仿英國通行之大書院告@後。
可稱彼都極美備之書樓。</p>
<h 2>日本學校</h>　<p>全國學校三萬餘處。有官立者。有私立者。其學舍學生之大小多少各不同。其章程則大畧相同。以東京
高等學校證之。一為理化學。課程。三年卒業。一教育。二倫理。三英語。四數學五物理。六化學。七手工。八圖畫。九音樂
體操。二為博物學。課程。三年卒業。一教育。二倫理。三英語。四機化。五鑛物地質。六植物。七動物。八生理。九農業。十圖
畫十一音樂體操。三為文學。課程。三年卒業。一教育。二倫理。三國語漢文。四英語。五地理厯史。六理財。七哲學。八音
樂體操。其女學校課程。則以四年為期。一倫理。二教育。三國語漢文。四英語。五數學簿記。六地理厯史。七博物。八物
理化學。九家事。十習學圖畫。十一音樂。十二體操。此男女學規之大畧也。日本學校。無學不有英文。無學不練兵。練
兵一科。歸入體操。體操者每日運動手足。以振作其筋力也。原為養身而設。今本是以練兵。則兵力亦較易奮發。練
法均手執洋槍。一教師導之。步伐井然可觀。女學校有體操無練兵。又試以高等商業學校證之。是學專習啇業不
練兵。分二科。一為别科。其課程。一和漢文。二習字。三作文司往復文記事。四數學。五地理。<sm>本國及外\\國地理</sm>六厯史。<sm>本國及\\外國厯
史</sm>七英語。一為主計專修科。其課程一和漢文。二書法。三作文司往復文記事。及論說。四算術。五簿記。六經濟。七英
語。學成後為啇。則本國與外國情形皆熟諳焉。又有高等師範學校。高等中學校職工學校。女學校。美術學校。音樂
學校。訓盲啞學校學士會院。凡國中男女長幼。及廢疾之人。皆得從事於學。所學英文多於漢文。蓋自明治維新以
來。日人力求西法。故益專心於西學也。今合通國學校人數細核之。計小學校公立二萬九千五百八十九所。師九
萬五百人。生三百一十九萬二千五百九十九人。私立五百六十七所。師一千一百三十六人。生四萬四千九百八
人。中學校官立一所。師十九人。生二百十九人。公立一百六十六所。師一千五十五人。生一萬三千九百二十九人。
私立六所。師三人。生六百一十五人。高等女學校。官立一所。師六十一人。生一百三人。公立六所。師六十一人。生三
百四十九人。師範學校官立二所。師四十六人。生二百六十四人。公立七十所。師六百四十二人。生六千五百三十
五人。大學校。官立三所。師二百二人。生一千八百十六人。專門學校。官立十七所。師四百八十九人。生二千九百十
<pb 九a><rh>時務通攷　卷十九</rh>
六人。公立四十三所。師三百三十人。生三千六百七十五人。私立三十五所。師二百一人。生三千八百三十四人。各
種學校。公立四十所。師一百二十九人。生二千七百八十人。私立一千二百三十所。師二千二十二人。生五萬五千
六百六十七人。</p>
<h 2>意國學校</h>　<p>意大利國設有大義塾三十三處。顧國中讀書者甚少。一千八百六十四年。人丁册開民二十一兆七十
萬三千七百十人。其中能知書識字者。祇三百八十八萬四千二百四十五人。此合男女而統言之。其大書院二十
二處。有古昔留傳者。一在婆羅那一千一百十九年立。一在内伯里一千二百四十四年立。一在法杜阿一千二百
二十八年立。一在羅馬都城一千二百四十四年立。一在比路茄一千三百二十二年立。一在祕<?>燥一千二百二十
九年立。一在希阿那一千三百四十四年立。一在吼微亞一千三百九十年立。一在杜林一千三百十二年立。一在
派艋一千四百二十二年立。一在福鹿林一千四百四十三年立。總計大學徒一萬五百二十四人。此七十一年單
也。</p>
<h 2>@國學校</h>　<p>@初文教怠弛。入學寥寥。民間讀書。祗得三分中之一。嗣王欲興文教。各部設立學院。明定章程。延師授
業。其修膳各費。由地方官籌畫。一千八百四十八九年間。規模草創。日漸振興。凡在奧國小民。六歲至十二歲。悉令
入塾。有父母姑怠不願送學者。即議罰。不少貸由是學院人衆。蹌濟可觀。而經費不敷。國王許動國帑以佽助之。數
年學成。即於大學院考取給憑。方能出學。奧之維亞納。婆留格。葛辣士。英斯伯拉。四大學院。率皆日耳曼舊種。一千
八百七十二年。四大學院單開。維亞納大小師長二百人。內大教師三十八人。上等師六十八人。助教師八十六人。
雜學師<sm>如教各國文\\字語言等類</sm>八人。婆留格大小師長九十七人。內大教師二十二人。上等師四十八人。助教師二十一人。雜
學師六人。葛辣士大小師長七十人。內大教師十人。上等師四十人。助教師十七人。雜學師三人。英斯伯拉大小師
長五十八人。內大教師七人。上等師四十一人。助教師九人。雜學師一人。維亞納學生三千五百六十四人。內經學
一百九十八人。律學一千三百有四人。智學<sm>如天文地理化學算學\\汽學重學製造等類</sm>六百七十九人。醫學一千三百八十三人。婆留
格學生一千六百十二人。內經學二百七人。律學六百四十人。智學二百六十五人。醫學五百人。葛辣士學生八百
<pb 九b><rh>時務通攷　卷十九　學校　九</rh>
五十人。內經學一百三人。律學三百十二人。智學一百四十三人。醫學二百九十二人。英斯伯拉學生五百二十八
人。內經學一百九十七人。律學一百四人。智學一百四十八人。醫學七十九人。其餘從他處來院報名填册投考者。
維有三百十七人。婆有九十七人。葛有七十六人。英有八十四人。</p>
<h 2>土國學校</h>　<p>土之戈闌經墨鐵迦條例。以培植讀書為根本。以是各處皆設義塾。教民誦讀書寫。及註解。大教堂內。置
大書院。讀阿刺伯波斯古書。講求格致。辨倫文法。及傳教道理。土國條例地理等書。一千八百四十五年。添設大書
院。次設各府書院。一千八百七十年單剛斯坦丁@潑都城。有四百十五公塾。學生二萬四千人。一千八百六十九
年。議增新法。令讀書之事。擴而充之。公塾分五等。各城鄉幼童。悉令入學。</p>
<h 2>西班牙學校</h>　<p>民間多半不讀書。前週<sm>百年為\\一週</sm>農工知書者甚稀。而女人更不多@。一千八百八年前。民間讀書。由天
主教主總管。是年以後。即歸國家辦理。各處設建書院塾館。其費由地方百姓。與各學生捐助。朝廷第派人查考而
巳。一千七百九十七年。初學塾幼童三十九萬三千一百二十六人。其教法未<?>甚周備。一千八百十二年。議院欲修
改章程。而國有戰征。民無休息。修文尚未遑也。然議院常常議及此。一千八百三十八年。議院議定章程。命地方捐
@振興文教。一千八百五十七年。文教益加意整頓。增添學塾。派員教授。並設師範館。大書院。由是讀書者日衆。一
千八百四十八年。學生六十六萬三千七百十一人。六十一年。男女學生計共一百四萬六千五百五十八人。館塾
二萬二千六十所。六十年分人丁冊開。大學生能通文墨者。有二百四十一萬四千十五男。七十一萬五千九百女。
能讀不能書寫者。有三十一萬六千五百五十七男。三十八萬九千二百十一女。此外五百萬男人。六百八十萬婦
女。不能書寫。並不識字。六十八年計知書識字者。一百二十五萬一千六百五十三人。約得十三分之一。其嵗需費
用。共二十五萬磅。</p>
<h 2>葡國學校</h>　<p>葡國學校屬內部。一千八百四十四年。定章。民間幼童。悉令入學。如其父母不送塾讀書者。即以犯法論。
顧其令有不盡遵行。故中下戶間有不知書者。六十一年單。初學公塾一千七百八十八　。幼童七萬九千一百七
十二人。六十二年人丁冊。每三十一人中。勻計得讀書一人。昆博拉地方。有大書院一座。一千二百九十二年所建。
<pb 十a><rh>時務通攷　卷十九</rh>
學徒約八九百人。其中等書院。一百八十二所。伯侖地方建有義塾一所。凡民間無力入學孤兒。收養在塾。教令讀
書。并習技藝等業。每嵗國庫撥二千磅。以饮助其費。</p>
<h 2>荷國學校</h>　<p>荷國學校之事。近頗講求。而民間習業者。讀書尚少。一千八百六十八年至七十二年。戶部單開。荷蘭北
路。民間婚娶。計二萬五千四百三十七人。內有男民六百九人。女民二千二十一人。均目不識丁。更有五百有三對
耦。均未知書。各鄉務農。有三分之一。全不識字者。後國家刻意振興。一千八百五十七年。廣設初學公塾。期令悉衆
入學。七十一年單。初學公塾二千六百八所。塾師六千五百三十八人。女師四百七十七人。幼童入學。計共三十九
萬一百二十人。內男童二十一萬七千八百二十七人。别有創設私塾。計一千一百十九所。塾師二千三百三十二
人。女師一千五百六十一人。幼童入學。計共十一萬一千七百六十二人。內男童五萬三百八十八人。國家派有十
一人。於各省監察各塾。其隨同稽查者九十四人。分别勤惰。以定考成。嵗三次@達國王。申明賞罰。初學之上。有中
等學堂。<sm>如郡學實\\學之類</sm>計八十一處。學徒七千四十七人。學習古丈精舍。五十五所。學徒一千一百二十八人。由是而上。
又有大書院三處。學徒一千一百三十九人。算法化學技藝諸學。無不賅備。更有格致書院。學徒一百七十一人。統
國中之男女言之。入學讀書者。已得八分之一。</p>
<h 2>瑞典學校</h>　<p>民間讀書甚盛。其公塾無處無之。令幼童俱入塾。不收其資。如有不入公塾而自立私塾者。必令其父兄
出延師之筆據。七十一年。查得民間自八嵗至十五嵗。無分男女。悉皆入塾讀書。約十分居九分七矣。男師五千三
十九人。女師二千七百七十六人。</p>
<h 2>瑞士學校</h>　<p>瑞士國內。各鄉里散設初學塾。習文字地理。及各國史記。其上有習各國言語算法格致地理樂器等學
塾。貧者可不出貲。又有師範館。學教授之法。城中均設大書院。其三大城有總書院。其格致書院。設於巨律地方。有
格致師四十六人。更有武學院。此二院皆由國庫給贍。嵗需銀四萬磅。</p>
<h 2>希臘學校</h>　<p>希臘國學校分四等。其一初學公塾。其二郡學院。其三實學院。其四大學書院。初學之塾五百處。計幼童
六萬四千六十一人。內有六千二百五十女徒。其三等分八院。師五十人。徒一千一百二十四人。別有四塾。一教學
<pb 十b><rh>時務通攷　卷十九　學校　十</rh>
一兵學。一農學。一格致學。人有醫學。一千八百六十八年。定學@各費。嵗需銀五萬九千五十二磅。七十年@需銀
五萬四千一百八磅。</p>
<h 2>丹國學校</h>　<p>丹國各屬。義塾極多<?>民間自七嵗至十四嵗悉令入學不得推諉。貧民無力讀書。由地方官釀資@師。除
都城有大書院外。又所屬十省。各有公書院。係上等子弟肄業。下有中書院。係工商各業子弟肄業。再下即義塾。經
費由紳富捐辦。六十九年單開。義塾動公費者。二千九百四十人。內科本哈根都城二十八人。各城一百三十二人。
各處鄉民二千七百八十人。</p>
<h 2>比國學校</h>　<p>比之學堂事務。大都也蘇會脫斯<sm>天主教\\種<?>類</sm>之教師會辦。一千八百三十年。民間幼童入學有二十九萬三
千人。四十五年。有四十三萬九千人。六十五年。有五十六萬四千人。其經費國庫提六分之一。省庫提六分之一。地
方捐有六分之四。此比荷初分之時。興創文教章程也。七十年後。需費六百八十萬。福蘭格。比屬九省之民。悉聽自
行入塾。無強勉拘迫之令。約計通國民人。二十嵗以上。讀書者。得五分之四。可謂盛矣。</p>
<h 2>巴國學校</h>　<p>巴西有教堂十一所。內傳教讀書者不少。國必發@@助。民間讀書。先初學塾。@在都城者。歸國會辦理
在屬省者。歸省辦理。本為便民誦讀而設。間有不欲讀書者。亦必強之使讀。在巴國文事。@可謂盡心@爾矣。而@
其初學幼童。不過十萬七千四百八十三人。格致書院。有講物理者。有講醫學者。皆國@@養別有武學院。繪事院。
總書院。水師兵學院。大礮學院。均屬內部。而國家時稽察之。</p>
<h 2>挪威學校</h>　<p>民間年七嵗至十四嵗。務令入公塾。@師長由各處捐養。初學塾認字習書。並習讀法文及地理算學教
會傳道之說。各城設大學堂。各大城設書院。教拉丁文字。希臘古文。法德英等國語言。及各國數學地理書<?>史。選@
郡學院。計學生四百人。</p>
<p>語言文字　<sm>附</sm></p>
<h 2>言語考原</h>　<p>稽古家窮究言語之所原起畧有三說。一謂言語本人性中所固有。如饑而求食渴則@飲嘯@@@緣
創立言語以達其意此乃內得之自然非有所戕賊。而強作於外者也一謂言以名物皆古人互啇@酌定如@@
<pb 十一a><rh>時務通攷　卷十九</rh>
以量正時刻。或表與鐘之面上數目號識以及船隻升用之信旗。皆預先酌定。方可通行無礙。一謂人言皆本師於
物之音。如牛字音近於牛。鳴貓字音近於貓鳴輪字之音。要亦不外於車聲隆隆而生者也。至又有言車聲者。或曰
轂轂。或曰轆轆。是皆人聽之别。再昔人製物。物多@有@音。而即以其音為物之名者。如弓矢鼓@皆是。</p>
<h 2>言分九類</h>　<p>凡奉西言語。率有虛實之不同。約而計之。可分九類。一區指字類。如彼此等字是也。二實字類。如犬馬等
字。言時須有授受動靜等義中國則别加一字於實字之前後。奉西則即其言而增減其字母也。三助實字@。如高
下美惡等字。四代實字類。如你我他等字。五活字類。如方向則恒言有打人人打自打打自之殊。情形則恒言之如
是至止。復加儻字或既字。以及可字。與情願等字。@西皆多即本言。而惟少增減其字母時候則恒言有過去未衆
現在之不同處。六虛字類。如徒然等字。七實字前後之虛字類。如山上山下之上下等字。八分合之虛字類。如兼@
等字。九嘆辭字類。如@嗟諸字是矣。</p>
<h 2>言學四範</h>　<p>一凡言之音聲。@乎清亮。若學者未克臻是。則師宜訓之使@。至於作書之時。即各依其國之通行字母
而書。一言分九類。而實活二字類尤為繁要。實字尾末之字@。恒多變易。而各國率@@@。如拉丁實字。計@@式。
列作五行。每行變體有六。德國實字。則計有三式。列行三行。每行變體有四。至若中國之於與內外等字。亦如奉西
助實字變體之用。活字界分愈富。一言文則字句皆有斷連分合前後之定式。義例繁多。而各國率有不同。如中國
之言吃飯。而蒙古則云飯吃。几言之互相顛倒者。皆宜歸列於此範下。一言詩則皆有酌押韻腳。部分長短@别清
濁之等第也。</p>
<h 2>各國言語一原</h>　<p>方言@有言人生之初。分有多族。族各自創言語。以通情意。方言之殊。端由於此。嗣乃分久而合。漸
歸於一。又有言上古言語互通。本無同異。後人民之蕩析離居者多風氣隔阻。是以各方語言。亦皆丕變。今試即此
二說而折衷論之。如印度歐洲之衆。近巳經方言家考有確據謂是出於一族。更無疑義。至謂西米底族。亦與印度
歐洲諸人同出一族。則方言家以為未能考有確據實難臆斷。此論似是恐非。蓋今固未有確據可證。而後又焉知
不别出有可證之確據也。</p>
<pb 十一b><rh>時務通攷　卷十九　學校　十一</rh>
<h 2>方言三類</h>　<p>經方言家詳稽各國方言意可創分三類。惟當其搜證之時。其十言中五言尚存有原義。五言巳失其原
義也。故茲即準諸言之原義存否。而類分之。一類為未失其原義之言。一類為合二言為一新言。一存原義。一失原
義。而幻為助語之辭。如今中國方言。呼旗作旗子。旗仍原義。子失原義。而幻為助語辭矣。一類為合二言為一新言。
而二言之原義均失。　非止二言可合為一新言也。即三言四言。亦無不可合為一新言。然皆不及二合為一之多。
　一言皆尚仍原義。皆作單節。如中國之言是也。一首之一言仍其原義。後續多言去其原義。而為上一言之助語
辭。其間分有三節四節不等。如滿蒙之言是也。一二言合一。原義或巳均失。即古之梵文。并今英德等國方言皆是</p>
<h 2>辨土語以攷方言</h>　<p>諸國言語。率難為之條分清晰。蓋因諸國各有其鄉音土語。變幻不可勝窮。且即一國而論自古
迨今。其語音變還。已不知凡幾。故昔德國有人名雷伯尼。常寓書於俄國之君彼得。內言亞細亞洲沿北諸地之屬
於俄者。其間邊幅遼闊。人民散處。語音駁雜。多異少同。若爾能遣人周行其地。訪其土語鄉音。及諸文字筆誌成書。
必於方言一學。大有裨益。雷伯尼之言如此。設各國皆果能如是考稽。則其加惠於方言學家者。誠非淺鮮不然則
諸有志於方言一學之士。結伴周游。自行採訪著書。尤為確實。</p>
<h 2>字母本於圖畫</h>　<p>近世奉西諸國之字。皆祖於斐尼基文。是謂字母。原夫裴尼基文之所自出。則圖畫為之先。嗣乃從
省。變近今之字母。可知凡字母皆始本於圖象物形。久久即變為記音之號@。至於圖畫在埃及地傳行最久是與
古埃及國相終始。若巴比倫創始未久。即省如今字母形矣。圖畫之作原以備誌言語。故各即物之名以為名。嗣乃
避繁從省。由漸而變。埃及與巴比倫文字。皆創始於圖畫。即中國文字創始時。亦為數無多。至其初或即中國人自
造。或由近西處傳來。要皆無從論定。</p>
<h 2>今之言語富於往古</h>　<p>世有聖賢。則人之所知者日博。所知日博。則言語因之日多。後人復踵前人之言而擴充之。是
以愈日形繁富。如自有人創習天文一學。世即增無數特屬論天文之名目言語。自有人創究醫藥品味草木。世即
增無數特屬論藥味之名目言語。自有人創精貿易一事。世即增無數特屬論貿易之名目言語。至若萬方之國。皆
可獲非其土産之物。識非其土産之名。若無貿易往來。胡克臻此</p>
<pb 十二a><rh>時務通攷　卷十九</rh>
<h 2>字有代謝</h>　<p>人即所日見之諸物。而辨其色。別其狀。形容於口。以為此色狀之名者。言語已奚止萬千有之活字。已難
枚舉。久乃字之活者。漸多用同於虛。惟時此字舊義。别有新活字出以補其缺。似此字之代謝無窮。奉西人著有多
書。以資徴考。今計其足供潛玩者約數十卷。</p>
<h 2>奉西遵用字母</h>　<p>奉西典籍纍千萬軸。其間文字。皆由字母合成。非如中國文字千萬。而音義亦殆有千萬之繁計今
除朝鮮日本安南等國之文字。尚多同於中國。以及滿蒙文字惟依字頭外。其他諸國。皆莫不遵用字母。離合而成。
為語言之記誌。夫酌用字母之人。聞物名而别其音。根於耳而形諸目。嗣則連畫數音之號。以為所屬物名之記誌。
而字母之數。則各國率有多寡。或為二十四五。或為三十四十不等。簡而易識。便於誦記。以授童蒙不曠日即皆可
習熟。然分識字母之要。既務熟正其音。尤貴通會其合而成言之術。</p>
<h 2>審字母之正音</h>　<p>凡字母皆不僅宜識其狀。習其名。又須究明其正音為何。緣上下千餘年間。其言之字母同。而音巳
迥異者甚多。如此言之首一字母。而移置於他言之首音或不同。再若言之中間同一字母。而音亦多不相襲。至若
列居言尾之字母。則其有音無音。尤宜辦晰。是皆非暫習即能之事。皆學者所宜存心。而時加玩索者也。</p>
<h 2>宜拆讀字母</h>　<p>字母在奉西諸國。率有殊異。緣諸國之人民言語。其音要多不同而學者於他國字母。其音大殊於本
國者。尤宜留意。蓋恐遇有彼國之人。與爾談時。爾依其國之字母。而仍以爾本國音出者。恐難使之喻也。似此取各
字母拆習分讀。學者莫敢忽視。恐書函往來。間有謬誤。且無論朗誦何文。使置地名或人名。稍屬罕見者。如未純熟
於拆讀字母之法。誠恐有訛於音。而不免致聞者之粲然也。至若字母分節。長短懸殊。短僅二三字母。自成一節而
巳。長則至有可截分六七節之多者。以之訓蒙。亦必由二節即成一言者始。</p>
<h 2>代數號字源流</h>　<p>今奉西所用以代數諸號字。近有人考得。是皆由梵文數目名之首一字母。脫化而出考。若上古之
希臘。并希伯來人。皆各依其字母等次。作為數目號字惟羅馬人數目號字。即今象畫於時辰鐘與@辰表靣之上
者是也。至奉西近用之數目號字。本於印度。由亞拉伯人傳至歐洲。其書畫簡易。故能盛行至@。或言中國所用之
數目號字。皆與形似。且并作右行。豈漢張騫奉使西域時之所流傳耶。</p>
<pb 十二b><rh>時務通攷　卷十九　學校　十二</rh>
<h 2>訓蒙讀本</h>　<p>凡奉西新出之拆習字母諸書。作者原取便於訓蒙。故皆以一言僅合以二字母。即可成一物名為始。繼
乃讀以三字母合一物名之言。而其物之若禽若獸。皆即倣圖刻印。於是一言之上。儘堪供五六嵗之幼童玩察也。
至旁列圖說。其中諸言。亦以三字母相合為率。庶使幼童易讀易曉。嗣而一言成為物名之字母。漸由四而五而六。
以次遞加。其間倣繪物形。即物成章之文。皆同上式。又間有謌詩。或為可信口而吟。或以之稱頌上帝。或暢言草木。
或詳誦禽魚。至於此書。分有五六等第。其所選詩文。類皆名家著述。以是教授幼童。可使於嬉戲之年。巳多識成人
之語也。</p>
<h 2>讀書三要</h>　<p>初習讀書。計有三要。一則須熟識字母連書成言之音義。一則當對人朗誦之時。務使音韻清貫。庶旁聽
者入耳。即可了然。一則如目前有書。能即遵依成規。誦以俗語。此三者。即初習讀書之三要也。</p>
<h 2>泰西書法</h>　<p>泰西作字。其筆墨書法。均異於中國。如其筆無論為鋼。或為鵝管。下端末處。要皆強銳而雙@。以便作字
時。使所@取之墨水。即沿叉流下。無少凝滯。其作字佳與不佳。惟視執筆之合法與否。凡初學大草書者。以右手執
筆。輕若拈花。右肘尖宜與案平。忌側。引身倚壓手上。置紙當胸務正。而以左肱曲臥案傍。防紙動移。右肘則恒與案
邊直交。儼若十字。繼乃徐徐自左而右。至筆上端盡處。宜與右肩頭遙對。拇指頂宜對食指之上節紋。腕平附案。小
指作斜立勢。使小指頂輕依紙上。似此純熟。於進習小草時則先習橫@平線。如泰西樂譜。次習曲線諸畫。俟皆能
信手廻環。無不與著名善書人逼肖。方可究辦字形結構互異之@。筆畫纎肥相生之奇也。</p>
<h 2>西米底族文字</h>　<p>西米底者。乃由挪亞第二子之名。變音而出者也。西米底族。原居今巴西國之西。當歐伯拉底及底
革利斯二河之間。近由考方言家。將是一族分而為三大族。一亞拉伯族。後之回教。即出於其中。又有一族。亦出於
亞拉伯族者。名曰阿比西尼。今散處於紅海西南地者是也。一猶太并裴尼基族。其人所遺最古之書。即今之舊約
書。又亞非利加洲北濱海數處之各洞中石上。并間由土內掘獲之古碑碣。多有昔裴尼基人留刻之文字。一亞蘭
族。今巴比倫及尼尼徴等處。其荒隴斷埂間。多有掘得昔用以建覆宮廟之舊瓦殘磚。而上之刻有文字者。尚可依
稀辦識。為亞蘭人之所遺。即中國唐世之景教碑中。列有今敘利亞之文字。亦其類也。</p>
<pb 十三a><rh>時務通攷　卷十九</rh>
<h 2>泰西古文</h>　<p>泰西文字。創於埃及。其文初多象形。繼乃益以諧聲。由漢以來失傳能辨識者乏人。邇來德法英意四國。
人才輩出。廣搜其石柱石樁石室。並古墓洞所鐫之古文。探討的確。譯而為西國語言者。已不乏也。嘉慶年間。尋得
一三種語言合璧碑。詳慎對校。奉希臘國古文為依據。細察得彼二種文字之意矣。先於其國王名諱中得來。呼其
何等文為何等音韻之端倪。由漸而於他碑室等石面尋究。得其古文意。故可漸明埃及國古昔厯代帝王事蹟也。</p>
<h 2>印度歐洲方言</h>　<p>考印歐生民之初。皆聚處於葱嶺以西高原之上。其地今名為巴米耳。嗣有出遷於印度地者。卽今
四韋多書。并佛經梵文。卽彼等首所創變之語言。繼有出遷往波斯地者。爰行創立敬火之教。迨三之出遷散<?>居於
英法各地間者。為革勒底族。其往居於意大利地者。創變言語。是謂拉丁。今法蘭西意大利西班牙葡萄牙四國方
言。皆本拉丁而出者也。繼復有多人出居於意呂利亞。而希臘地亦有多人遷往居焉惟時又分有斯拉分尼族。遷
居於俄。及德國以南之地。今俄人皆其後裔。德族則遷居於英於德。以及瑞典三國之地。考今英德瑞典三國方言。
皆同出於德族。</p>
<h 2>土滿蒙方言</h>　<p>昔周之玁狁。漢之匈奴。唐之突厥。皆土族也。其一言率皆以二言併合而成。上者明意指。下者為語助。
如國語之筆帖式。筆帖譯書。式有則音無義。為語助辭是也。今亞細亞洲之滿蒙朝鮮日本。以及俄屬地方之人民
言語。率皆如是者。蓋緣其先皆出於土族也。是族之人。性多喜動。不立學校。建城邑。捷足善走。日逐游牧以為生。近
泰西方言家畧為分定類族。一東胡。乃昔統滿洲女直之總名。一蒙古。卽前之元朝一突厥。其間回鶻并今之土耳
其。皆與同族類。一朝鮮日本。一南印度之得拉非典族九種。</p>
<h 2>藏緬暹越方言</h>　<p>藏緬暹越是本一族。而散<?>居於今西藏緬甸暹羅越南等地。嗣乃中分為二。一為暹越。其語皆單節。
如中國而顛倒出之。若勝地則作地勝。好人則作人好。其他之類似此者。不可殫述。然暹羅重佛。故其言復多雜有
梵語。越南則自秦漢以來。中國人流寓其地者衆。故今其言半多華語。音分四聲。近於中國。一為藏緬。凡中國雲南
四川等處。山民之羅羅種類。皆與同族。其語皆單節。雖四聲尚未全備。而皆畧有其端。且不復有所顛倒。茲考四聲
之所由起。蓋緣其初所用字母之音。過於狹隘。久乃漸次推廣。而別出有四聲也。</p>
<pb 十三b><rh>時務通攷　卷十九　學校　十三</rh>
<h 2>法國種類方言</h>　<p>天下人類。其始皆出於亞細亞洲。厥後散<?>處四方。分為數種。法國人民族類。大抵由瑟爾的種所傳。
與英吉利初時同出一原。<sm>英民種類。初亦名瑟爾的。後有@@泥種入\\而居之。瑟種日@。丟種日強。遂與法異派。</sm>始由土蠻各分部落。當羅馬大師儒畧該撒<?>
提軍攻入法國時。見其中土及西南兩境居民。悉係瑟爾的族種。西南隅居民。多係亞歸達種。核其疆域。卽加羅尼
至比里牛斯是也。附近地中海。濱海居民。係力咕種人與瑟爾的種。雜處其間。至沿海環居者。全係希臘種類。<sm>希臘\\卽基
里\\@。</sm>今時麻塞里人民。聚族錯居者。皆是種也。在法境東北隅。自時英及摩恩呢河以至來尼江。此一方之人。係別爾
耶種類。由瑟爾的與日耳曼人婚配所生。遂別為一種。在來尼江沿岸居民。則日耳曼族類也。其來法國已久。迨後
羅馬攻陷法國。始有羅馬種人流傳其中。未幾羅馬衰亂。土人起而攻之。盡驅之出境。其時居民分為三種。大抵以
萊亞一河為其所居之界。河西河南。係域士葛種。河東南係巴干特種。河北河東係佛郎種。而英人亦有渡海而來。
移居法國極西之境。今其地之人。尚沿英之流風遺俗也。其族類亦為瑟爾的種。至於聲音言語。亦復各處不同。其
西偏古民之地。曰比利達尼。其方言同出於英之威勒士派。孛羅溫薩地。其方言曰羅曼。與意大利撒丁之辟門同
出於一。而亦同於瑞士北境。法國南境之巴斯加。其音亦稍殊。然所有昔時寄居其地之別種人。至今往來交接。俱
從法國方言。惟尚未能盡變厥初耳。如汶里達尼居民。今仍操英國土音。比里牛斯山麓居民。仍操亞歸達種土音。
亞爾些士居民。全操日耳曼土音。與其地相鄰近者。亦間沿日之方言。蓋其離鄉雖久。而土音相傳歷久不忘。亦狃
於所安。習於所便故也。</p>
<h 2>埃及文字三體西文八變</h>　<p>泰西文字推法國。法文本於羅馬。羅馬本於希拉。希拉本於埃及。埃及即麥西。分為猶太。
實西方文教祖國。埃及古文石刻。其文以形相合。體甚繁重。西文主音。埃及文主形。西文旁行。埃及文直行。埃及字
凡三類。有模繪法。如畫虎示虎有定實法。如畫妃別於王。有從音法。賢異於權之類。此三體者。古人混用焉。今惟用
音。令人易曉。西土文字。一畫蛇形。三變而成字。又三變而成希臘文。又一變而成羅馬文。又一變而成今字。埃及石
刻。為開闢四千年前古文。以時按之。則夏末商初時也。其文三體。於古先所傳六書。為象形象意象聲。而無指事轉
注假借。指事原與象形一類。而義更隱微。疑埃及古文亦有此體。而西人說字。不能通其意。遂混入模繪一類轉注
<pb 十四a><rh>時務通攷　卷十九</rh>
假借。以體兼用卽。在四體之中。亦所應有。特西士未及知耳。巴黎演劇。演猶太故事。歌者登場。調為三字@者二。@
字句者一。如此相兼。凡十二句。西國製曲者皆博士。或言學士。其雅意一科。專主繪畫。製曲協律。凡為士者。初入經
館。皆習臘丁文字。卒業考成。始各就其性之所近。分科肄業。故凡為博士者。皆識臘丁文。製曲演古時事。則以古時
音協律。今演猶太為一字一音。三言七言一句。則知猶太古音。同於中土。英文所祖。來自索遜。索遜者英主之先。為
日耳曼之族。千年前入主英國。故其文字行於英倫三島。索遜文又來自印度。故從梵典旁行。以音為主。乃悟古文
八變而至今文者。蓋緣埃及文有從音一類。參以梵典拚音之法。以字母就方音。有一種語言。即別成一種文字。文
凡八變据二十六字母而言。聲音則遷地而變。故各國自為字典。而字母皆同。習其語卽通其文。西士博學者。皆通
十數國文字。而能識埃及字者甚稀。其習中文者。僅能譯公牘而已。据埃及文猶太音。與中文同例。則知埃及猶太
時。文字與語言為二。知書者少。變而從音。語言與文字為一。令人易曉。故舉國知書。其端甚微。而變動甚大。其教之
遍傳國土。深中人心。實由於此。不可不察。</p>
<h 2>西國文字簡易</h>　<p>語言即文字。簡易易知。顧其為書。便於直陳器數。難於曲達義理。舉國聰明才智。注於器數。故日進
富@無深至之文言。則性情不感。而日@詐力。其國有善著論工為詩之士。國人甚重。然不數有。其教惟以永生永
罸制人。不講自然之情義。其害在蔑倫背理而不知。不解中國父子夫婦之倫為何物。反詆中國父權過重。女性見
屈以為承草@之餘習。勢強者擅權。急欲起而革之。以彼之文。譯中國經傳。決不能通其意。譬如孝字。即西文所無。
譯者以順從字當之。不知孝兼報@教學之義。為名教根原。此義支離。說無從入。又如天之經。地之義。西教言天地
有造化之主。西學言地不屬於天。此義難譯。況譯者並不通經。則支離愈遠。道光末。英人黎雅各來中國傳教。同治
中。曾譯孝經論語周易詩禮記。擕歸國。無所用。習中文者甚稀。東方學會十餘人。無識中文者。惟黎以西語譯屈原
傳。與衆演說。義多燕郢。聞者問難。不解其宗旨。以為行徑太奇。恐無其人。乃告以中國名教。重君權以治民。即以護
教。忠君所以保民。即是敷教。譬如耶穌門徒。殉教而死者十餘人。屈原之死。即殉教也。知彼即知此矣。聞者稱善相
屬。如用明經術精訓詁<?>者。以治譯官。博采各國古今文。凑合罕譬。引申以曲達經傳之意。@彼教會學會學院議院。
<pb 十四b><rh>時務通攷　卷十九　學校　十四</rh>
六可以漸引彼教之人心。而固吾名教之壁壘。實正人心息邪說之大關也。</p>
<h 2>中國宜因西文製通行字典以廣同文之治</h>　<p>西文起於印度傳及波斯。波斯字右行。分為阿剌伯希臘羅馬。再分為
今西洋各國。以音傳意。音相近者。言即同。借義多而正義少。如天字借喻於氣。則中文言天之義不能通。道字取譬
於言。則經傳詮道之義不能達。弟兄長幼一名。諸母與諸姡@稱。不能別嫌明微。中文主形。形中見義。所謂聖人見
分理可相別異。故@文字。西文無分理之別。先不能立綱常之名。@不知有名教。文明未啟。但畏禍福。耶蘇稱天之
教。足以涵蓋鬼神。泰西從之而化。由其文同。故教同。法律同。政俗同。好惡同。故黨同伐異。而合以謀我。中國與彼文
異教異。而無所不異。所賴以通中外言意者惟古人。顧為譯者。多不通義理訓詁。由洋譯@。則比擬多不倫。由華譯
洋。則訓義多失旨。必學明訓詁。嘗考求中外政教掌故者。始能訓比悉當。英法皆有東方學館。習印度日本中國語
言文字。為教習者。皆非通人。故彼館生徒。僅能通粗淺公牘。備其使署繙譯。兩國政教本源。無由通參得失。名教之
義。彼所未聞。以其教嘗我。而信從頗衆。及觀我政。不能安人。兵不能自衛。遂抵隙蹈<?>瑕。以我今日之積衰。并毀中教
為妄作。教會乃直謂中國無教。而亟思以其教易之。國勢衰微。不能不興功利以自救。急治其標。然而士學已卑。經
術不明。官方已邪。市流競進商勢已重。本業日微。益以崇西學。尚工藝。保商權。工商日益貴。士農日益賤。環球大勢。
以某國商業盛。即通行某國文。@便用而易謀利中文難而無功。洋文易而有利。試士之文。既膚廓而無實。不足取
重於時。儒官僅存。已成寒乞。二十年之後。無人習漢文。而周孔之書廢。@倫之教裂傳教者乘機煽誘。以稱天平等。
如發蒙振落。士不能自存。必且附其教以助楊其波。故廣興功利。誠可轉貧弱為富強。然不力護本源。勢必淪中夏
為夷狄。然人情不甚相遠。其國之世爵。太學之秀良。頗知慕中國禮教。教會亦間仿華風。修改教規。而諱其所自。宜
因以廣同文之治。命儒臣耿六經所有之字。參合大小篆。分部摹成字典。用洋文譯古訓。引申別義。詳為詮釋。即用
其文。寫六經定本。以貽其議院學院教會學會。彼國太學。有博古一科。重埃及古文。其文主形篆。而直行。字形如鐘
鼎蟲@篆。今製通行字典。須用篆文。令有形意可見。始能有所@入。識中文自必讀中書。讀中書自然知名教。知名
教自然貴仁義。服名教貴仁義則@進於夏。可以仁義之道治之矣。周禮外史。掌達書名於四方。名教之興。自近而
<pb 十五a><rh>時務通攷　卷十九</rh>
遠。其時距王畿三千里。外為要荒之服。故王者不治夷狄。而以同文治之。書同文則行同倫。其事相因。必然之勢。洋
書則羅馬律例。萬國公法。通使指明。根於其教。發於其政行於交涉。亟宜譯訂舊譌。糾繩得失。公法始於荷蘭人虎
哥。本開戶私書。其後講者接@。遂成公律。近荷蘭學會。復取各國律例。與羅馬古律參會。訂為泰西通律。致書各國
政院議院。許以通行。今本經術仁義之精。為之折衷駁正。轉譯其文。貽之各國政府議院學會。則公法之權歸我。交
涉之棘手漸除。漸因折衷法律。而講以名教人倫。彼即不肯遽遵行。而已先@其教本。彼教新舊約書。推本生民。稱
天立約。言非而似是。法簡而易從。傳教者雖無煽亂之心。而實有變夏之志。非明辯正距。彼推本於天。專破名教。害
@中於人心。宜詳辨其非。轉譯以貽諸教堂教會學會學院。縱不能遽變而歸化。而其說不勝。傳教之心自阻。從教
之民日稀。其效雖緩。而機甚@。誔敷文德。而戰勝朝廷。不可易而忽之也。</p>
<h 2>文字以形為主</h>　<p>五方之音不同。由於地氣所限。又童而習之。至難更改。故古人但言同文。不言同音。文者以形相別
之字也。字之形所以繪出人心中之意。凡人出言。唇齒之音有異。而心中之意相同。故音則百里不同。意則環地球
@異音則數百年一變。意則千萬年無改。因人之意。造字之形。認準此一字之形何若。便知此一字意云何。雖讀出
口。其音不同。而入於目。則其意同達。今欲造通行文字。必須以形為主。一意造一形。一形為一字。一字讀一音。所讀
之音。各隨其方俗。唇齒之便。不必強同。但須同用此文。覽其文使能通其意。譬今日本與中國言語不同。日人之習
漢文者。其讀漢文口音亦異。但將漢文寫於紙上。便可彼此通曉言中之意。至於別國文字。則非先通其言語。習其
口音不能。凡人欲深通學問事理。全要明悟。不在記含。@形之字。專用明悟@音之字。專恃記@。人到中年。學問有
成。明悟必長。記含必退。今造通行之字。以形為主。實為各國深於學識之士。便於講習領悟。用此種字。譯各國書。開
卷了然。由此可以遍讀各國之書。信函來往。廣交四海之士。不但為一國之通人。且可為環地球之通人。實同文之
一大轉關。宇宙之一大快事。</p>
<h 2>造通行之字宜用古文</h>　<p>西文盛於羅馬。而諸國各以其方音合字母為語言文字。中文始於倉頡帝。後來雖屢有變
改。然俱以六書之法為綱領。字有小變。而造字之法未變。六書者。一曰指事。<sm>又名\\象事。</sm>二曰象形。象形即繪字。三曰會意。
<pb 十五b><rh>時務通攷　卷十九　學校　十五</rh>
<sm>又名\\象意。</sm>四曰形聲。<sm>一名諧聲。\\一名象聲。</sm>五曰轉注。六曰假借。自倉頡創此例。後來字形雖屢有更改。然皆不外於六書。故小篆以
前。皆稱之為古文。但最古之文。其筆畫減後來所改。其筆畫繁。筆畫減者易於記。筆畫繁者難於記。今造通行之字。
須要使人易曉。宜用古文。但古文存者不全。惟小篆存者尚備。以小篆為底本。而叅合太古文。古文奇字。鐘鼎。古文
大篆。擇善而從其小篆筆畫繁。形意晦而古文<sm>太古文。古文奇字鐘鼎。\\古文大篆。四種總名。</sm>筆畫減。形意顯者。則取於古文。以易小篆。仍
依六書之例。如有小篆繁而古文無之字。則取羅馬古文合於篆文偏旁。以成其字其形聲一例。例外之字。則偏旁
從古文配音用羅馬字母。或一音。或兩音不得多至數音。以便記識。</p>
<h 2>拼字之法原於六書</h>　<p>說文小篆。以形為主。其分五百四十部。亦依形相聯屬。次第讀之。自然通曉六書之法。既解六
書又識五百四十字母。<sm>部首之字\\即字母。</sm>此外之字。無非由字母拼合而成熟於拼法。<sm>六書即古\\文拼法。</sm>則隨舉一字。便知此字之
取意。即知此字之用法。一見了然。自然易記。</p>
<h 2>印書緣始</h>　<p>文字一道。中國實開泰西之先聲。昔時歐洲諸國所有書籍。悉係鈔本。當其未有筆墨時。或泐金石。或刻
竹木。未造紙時。或書羊革或書布帛其知造紙鋟版。大抵不過五六百年間耳。明初歐洲人。始有以木板印紙牌。為
法王迦羅思第六玩物者。永樂二十二年。又以木板鐫刻圖畫。此為印板之濫觴。則法國實為創印書籍之最先者
矣。成化五年。始設印書房於巴黎斯京城。排印書籍。兼又編錄近事。特其時歐洲諸國。於著書立說。皆有厲禁。法京
雖亦設有科條。但寬而不嚴。其所印書。以聖經為最夥聖經者天主耶穌教中新舊約全書也。歐洲人甚重之。奉為
珍謨寶訓有明中葉。法國博士思得摩西五經古本親往東方訪求。購以重值。萬厯四十五年。始得之。送至巴黎斯
京城書院。此為講求藏書之權輿。</p>
<h 2>繙@成書</h>　<p>凡人著作。要皆卽其本國之言語文字而用之。故能脉絡周通。辭句警鍊。然天下之義理無窮。而一國之
載籍難備。勢不得不借助於他國有益之書。又苦其方言旣異。字畫亦殊。故復須兼深通彼我文義之士。一一譯出
以公衆覽。但彼我文義。其中齟齬難合之處。實多。是以繙譯所成之書。皆不免有左支右吾之句也。佛教流行東土。
其經皆本梵文。而各卽所至之地譯以方言。以便使人傳誦。近如耶穌教之新舊二約。已譯有方言二百餘種凡繙
<pb 一a><rh>時務通攷　卷十九</rh>
譯一道。首重明順平易。而不失原文之義。有言繙譯皆宜謹依原文字句。而不可使少有增減顛倒者。若然。則非止
文理不通。亦且讀難成句。至若繙譯詩謌。其難尤倍。</p>
