<pb 一b><rh>時務通攷　卷十八　教務三　一</rh>
<ti>時務通攷卷十八</ti>
<h 1>教務三</h>
<h 2>章程</h>
<h 3>通行傳教論單並禁止攤派教民迎<?>神賽會等費</h>　<p>按總理衙門咨。咸豐十一年二月二十三日。准法國送到傳教論
單二百五十張。請蓋用本衙門關防。以便交付各處傳教士收執。本王大臣檢查該論單。內載該教士赴內地。祇以
傳教勸善為務。並無他意。亦絲毫不得干預地方公私事件等語相應咨行各直省督撫將軍監督查照。行文通飭
各府州縣地方。及關津卡隘。一體遵照嗣後遇安分傳教之人。自應按照條約。設法保護外。倘該傳教士有干預公
私事件者。亦應照論單駁斥不准。一面仍飛咨本衙門核辦。以便移法國駐京公使懲治。至內地有隨同習教之人。
准按法國和約內載第十三欵。業經奉　旨恩准。聽其習教不加究治外。若已習教。而別有不法情事。地方官
仍應照所犯之案辦理。並將案內所犯情由。聲明與習教兩無干涉。咨報本衙門。其法國傳教士等除公私事件不
得干預外如有在地方官呈訴事件者。該地方官亦即公平剖斷。一面速報本衙門。毋得視為具丈咸豐十一年三
月初二日。咨各省。　又咨前因各省地方。辦理教民案件。未能允協。經本衙門奏請明降　論旨。飭令各督撫
於凡交涉天主教事件。務湏諨飭各地方官。查明根由。持平辦理。於咸豐十一年十一月初二日。奉　上諭嗣
後各該地方官。於凡交涉習教事件。務湏查明根由。持平辦理如習教者果係安分守己。謹飭自愛則同係中國赤
子。自應<＠>不習教者一體撫字。不必因習教而有所刻求。各該地方官。務當事事公平。分別辦理。以示撫綏善良之
至意欽此嗣因法國駐京公使。屢次以各省辦理教民事件。仍多不協諨請再行通飭各省。遇事務湏公辦。懇求請
照前通行咨文。改作諭單式樣。發給二百分。以便交各傳教士收執。以為憑證。本衙門查諭單內。載明傳教士並非
官員。不能干預一切別項公私事件。亦可使該傳教士自知本分。不致仍前無禮。是以允准照數发給。惟恐各地方
官無憑查驗。相應將用印諭單式樣粘附咨行。照式通飭所屬地方官查照遇有傳教士執持諭單。自不致漫無稽
考。倘有赴訴地方官事件。務湏查照前咨秉公速為辦理。並剴切曉諭地方百姓。除差徭一切公費仍應令教民一
<pb 二a><rh>時務通攷　卷十八</rh>
律應差攤派外。其餘如迎神演戲等事。不必與該教民深為計較。強其攤派。庶日久可期相安。同治元年正月初九
日咨各省。　又咨本衙門奏請飭地方官。於交涉教民事件。迅速持平辦理一摺。查傳習天主教一事。業經准令內
地民人行習。並於上年十一月初二日。欽奉　諭旨。嗣後各該地方官。於交涉習教事件。務湏查明根由。持平
辦理。欽遵行知各省督撫遵辦在案。嗣據法國欽差大臣布照會。內稱前此各省所以辦理不協之故。皆因民間祈
神演戲賽會等費。向非教民所應出。乃該地方官務令習教者。與不習教者一律攤派。教民心實不願。請行令各地
方官。以後勿再攤派。並據面稱傳教士皆係端方之人。謁見地方官。務湏示以體面等語。當查各省習教民人雖習
天主之教。猶是中國之民。並據法國欽差大臣布。聲稱該教勸人道理。皆遵崇君上。謹守中國法度等語自應一律
體恤。以示一視同仁之意。汎祈神賽會等事。並非正項差徭可比。該教民既不願攤派。自未便過為免强。以致重拂
輿情。業巳行文各省。以後凡習教之人。於一切應出錢丈之事。除正項差徭外。其餘祈神演戲賽會等費。該教民既
不願與不習教者一律同出。即可免其攤派。至所請傳教士謁見地方官。務湏示以體面。亦經行令各督撫。轉飭照
辦。再法國條約第十三欵內。所有或寫或刻。奉禁天主教各明文。無論何處。概行寬免等語。查此數語。係指從前所
奉禁止天主教各文件而言。現在天主教既巳弛禁。所有各項明文。巳在毋庸議之例。應請查明一律革除嗣後如
修新例。不再增刊此等奉禁明文。並將舊例所載。全行刪去。仍將條欵內寬免二字。改為革除。各督撫轉飭地方官。
照依此次。凡交涉教民事件。務湏迅速持平。不得意為輕重。以示一視同仁之意。一體欽遵辦理。同治元年閏八月
十八日。　總署諭單　總署為給發諭單事。照得咸豐八年。天津議定法國條約第十三欵內載凡中國人願信崇
天主教。而循規蹈矩者。毫無查禁皆免懲治。又載向來所有或寫或刻。奉禁天主教各明文無論何處。概行寬免各
等語。除按照和約業經行知各省督撫。將八年十年所定各欵。一體偏行張貼外。又於十一年十一月初二日。恭奉
　諭旨。嗣後各該地方官於凡交涉習教事件。務湏查明根由。持平辦理。如習教者果係安分守己。謹飭自愛。
則同係中國赤子。自應與不習教者一體撫字。不必因習教而有所刻求。各該地方官務當事事公平。分別辦理。以
示撫綏善良之至意。等因欽此。惟此事雖巳屢次通行各省督撫。遵照辦理。然各省中不協情事。仍復層見迭出。屢
<pb 二b><rh>時務通攷　卷十八　教務三　二</rh>
據習教者具呈申訴。推其不協之由。皆因習教不欲如往年派攤各項迎神賽會演戲燒香諸冗費。據云此等事件
與伊無涉。故不應勉强照攤。而各該地方官。暨不習教民人必欲伊等一律攤派。是以時起爭端。本爵合再備文知
會各省。俾知　上意。及本衙門所議。庶各省得有一定遵循不致臨事疑慮。用能仰體我　皇上一視同
仁之意。於習教不習教者。無不愛如赤子且天主教原以勸人行善為本。其大旨與儒釋道同是以康熙年間。曾經
准行。然伊等亦不能因係教民。遂欲倖免各項公費。如有差徭。及一切有益等項。亦應照不習教者一律應差攤派。
惟迎神演戲賽會燒香等事。與伊等無涉。永遠不得勒攤勒派。至地方官若遇有上二項合派之事。必須實按直道
分剖。不得曲為牽混。比為所派內計公費四成。冗費六成即應指明習教人止攤四成。其餘六成與伊等無涉。永免
勒出。又若因習教人不肯攤與教規相反之無益各費。致被不習教人凌辱毆打。並搶掠什物。焚毀田禾等情該處
地方官。必應為之澈底根究。按律嚴懲。其搶掠焚毀各物。亦即責令照數賠償務歸平允。再業經與法國酌定。傳教
士並非官員。故不能干預一切別項公私事件。保護習教人等然伊等均係端方之士。在伊本國皆為人所敬重其
本意原係勸人為善。况現際中國與法國誠心友睦自應格外厚待。以敦契誼以後如有傳教士用稟呈赴該地方
官若確係理直之事。必應立即秉公辦理。不可稍有苛求以上各節。除業經通行知照各省外。為此發給諭單。俾得
家喻戶曉。勿須遷就。以期遏爭端而安善良特諭。</p>
<h 3>傳教諭單內事宜耶穌教一律辦理</h>　<p>按總理衙門咨案查同治元年本衙門准法國布大臣照稱各省民教不協。皆
因迎神賽會各項費用。向非教民所應出地方官一律攤派。教民心實不願請行文地方官。以後勿再攤派等因。當
經本衙門奏明。行文各省遵照。並刷印諭單。送交法國布大臣。發給各教士收執一面將用印諭單式樣。通行在案。
本年五月初四日。美國安大臣來署。面稱當日此項諭單。只列天主教未列耶穌教。現在耶穌教民甚安本分。未能
得此利益。總覺向隅等語。旋即送來照會。並稱或為傳習耶穌教之人。再發諭單。或轉飭地方官。照發此諭。抑或另
設別法辦理。惟期耶穌教民。亦受天主教民得受之益等語。本衙門查天主教民。遇有地方迎神賽會等事。向不出
費。至各項公費。如差徭及一切有益地方等項。仍照不習教者一律應差攤派。各省業經行之有年。天主耶穌兩教。
<pb 三a><rh>時務通攷　卷十八</rh>
在習教之人。雖有不同之處。而　國家一視同仁。但期民教永遠相安。並不從而區別。今准美國安大臣照稱前因。
相應咨行通飭地方官一體知照所有同治元年本衙門所發諭單事理。無論天生耶穌兩教。均應一律辦理。光緒
七年五月十七日。咨北洋。</p>
<h 3>諭單內事宜約列告示</h>　<p>按北洋大臣李札。七月二十日。准法國駐京向公使七月十六日函稱日昨接准河間府教
堂來稟。內稱深州等處地方官攤派天主教人修廟等費之錢。與同治元年諭單不符等因。本大臣查數日以前。他
省亦有此情形。該省大員立即出示。約列諭單三條。曉諭官弁軍民人等遵照本大臣盼望貴中堂如此辦理。本大
臣深知貴中堂辦事公平。極有權能。因而具函逕達。另付諭單一張。並照抄告示一紙請煩查照等因到本大臣准
此。查函內所稱深州等處地方官。攤派天主教人修廟等費。究竟所修何廟。派費若干。是否與教民無益。抑係有益
之項。及如何攤派情形。除經札飭該州查明妥辦。據實具覆外。合併札飭。光緒三年七月二十一日。札津海關。　附
抄告示。　為曉諭事。照得同治元年正月。經　欽命總理各國事務衙門。刊給傳教士諭單。茲准法國欽差白大
臣函請照諭出示前來。本部堂節其大意。分為三條俾一目瞭然。開列如左。　一中國人願信崇天主教而循規蹈
矩者。毫無查禁。　一差徭及一切有益等項。教民一律遵行。惟迎神演戲賽會燒香各費。與伊無涉。不得攤派。　一
傳教士並非官員。不能干預一切公私事件。其本意勸人為善如用稟呈赴訴。確係理直之事。地方官立予秉公辦
理。　以上三條。簡明易曉。為此仰官弁軍民人等恪遵勿違。永遠敦睦。特示。</p>
<h 3>申明游歷傳教查驗印照章程</h>　<p>按總理衙門咨。前有荷蘭傳教人一名。持荷蘭國領事官執照。並經上海道吳煦葢
印前來京城。本衙門查荷蘭無約之國。不得聽憑該國人任意游歷。當即派員押送出城。並移咨三口通商大臣。按
照條約。妥為驅遣在案。查條約內載。准聽各國人持照前往內地各處游歷。通商執照。由領事官發給。由地方官葢
印。經過地方。如飭交出執照。應可隨時呈驗。無訛放行。如其無照。其中或有訛誤。以及有不法情事。就近送交領事
官懲辦沿途只可拘禁。不可凌虐。如有通商各口。有出外游歷者。地在百里。期在三五日內。勿庸請照等語。本衙門
現已與<sm>英\\法</sm>兩國在京公使議定。嗣後<sm>英\\法</sm>各國人。無論往何處游歷。均應由該處領事官發給執照。註明前往何處。並
<pb 三b><rh>時務通攷　卷十八　教務三　三</rh>
由地方官鈐用印信。方准前往。沿途經過之地方。必須驗明印<?>照。方准放行。如無鈐印執照。地方官即應按照條約。
嚴行阻止。其往各省傳教之人。亦應一律辦理。如無領事官及地方官蓋印執照。均不准該國人等。任意游行盤踞。
應由該地方官設法擱阻。毋許前進。一面飛咨本衙門。以憑辦理。此外並未換約之國。雖有該國領事官執照。亦不
准前往內地。此種人必有內地奸民隨行。如該國人不遵約束。即先將該奸民扣留。遞解回籍。查此事業經本衙門
與<sm>英\\法</sm>兩國住京公使議定。各口一體遵辦。惟<sm>美\\俄</sm>兩國無在京公使。應由貴撫查照。轉行該二國在滬之領事官遵辦。
相應知照咸豐十一年六月二十八日。咨南洋。</p>
<h 3>教士買地建堂文契程式</h>　<p>南洋大臣李札。同治四年二月初七日。准總理衙門咨同治四年正月初五日。叠准来咨。
以甯紹台道詳稱會稽縣城內石童坊地方。有商姓將管業己屋契賣洋人田主教建堂之事。當轉飭該縣遵照批
示。安細查明辦理並將商姓提案究治。以示懲儆。旋據法國總領事申稱。續約六條內載。並任法國傳教士。在各省
租買田地。建造自便等語。誘仍遵和約核辦。並懇轉飭會稽縣。先將商友生暫行釋放各等情。咨請查核前來。本衙
門查法國續約第六欵。所載租買田地建造自便。並無內地字樣。何以天主教必欲在會稽縣城石童坊買屋建堂。
惟查內地建堂。由來已久。但傳教士究係外國之人。如買地為建堂之用。其賣契內只可載明賣作本處天主教堂
公產字樣。若係洋人在內地置買私產。與條約不合。仍應禁止相應咨復查照辦理。准此。合行札飭該道即便轉行
關口地方各官遵照。此後如有法國傳教士。在內地買地建作教堂公產。即照咨內事理。妥細查明辦理。勿任淆混。
至賣業之人。須令先報明地方官請示。由官酌定。方准照辦。如私行賣給。查出立加懲處。同治四年二月。通飭各關
　總理衙門咨。本年四月初三日准貴將軍咨稱查法國續增條約第六欵。內載任法國傳教士。在各省租買田地
建造自便等語。今據海關兵備道。詳稱蓋州陽關天主堂傳教士。在東營買妥起造天主堂地段。係稅務司馬福臣
出名代買。該國教士為誰。所買地段究在東營何處是否課賦冊地。抑或房園。至內有無窒碍居民舖商方向之處
其地主係何項人氏。而地段價錢。曾否秉約公同議定交領清楚。來詳均未聲明。亦未錄契應飭查明確。錄契詳報。
到日再行核辦等因前來。本衙門查法國條約續增第六欵內。任傳教士租買田地等語。原未敘明內地字樣。同治
<pb 四a><rh>時務通攷　卷十八</rh>
四年正月間。曾由本衙門與法國公使議定法國傳教士如在內地置買田地房屋。其契據內寫明立文契人某某。
賣為本處天主堂公產字樣。不得專列傳教士及奉教人之名等語。以明仍係中國地土。並嗣後賣業之人。須令於
未賣之先。報明該處地方官請示。應否准其賣給。由官酌定。方准照辦不得徑將己業私行賣給。如有私賣者。立加
懲處。先後行知江蘇巡撫及直隸總督在案。此案蓋州陽關天主堂傳教士。在東營買地。既經貴將軍逐節飭查。如
無窒碍。自應准其照辦。該稅務司出名代買。業據函述。惟是否於契內聲明天主堂公產字樣。與原議相符。相應咨
覆查照。即希轉飭該道查照條約及同治四年所議傳教士內地置買房地章程辦理。勿稍含混仍咨報本衙門查
核同治八年四月　日。咨盛京。　又咨同治八年六月二十七日。准咨稱淮安法國教堂一案。現經淮安府縣辦
理完結。抄錄現稟並漢洋文合同。及錄本年二月十一日批行稟案。一併咨呈查核等因前來。查此案既經貴大臣
轉據該府等。開導士民。將原屋相讓並札法領事轉飭該教士金緘三等。將短交原價。兌交清楚暨互換合同。收執
存據。辦理尚為妥協。應如所議完案。惟查同治四年。本衙門與法國公使議定。天主堂買產章程。內稱法國傳教人。
如入內地。置買田地房屋。其契據內寫立文契人某某。賣為本處天主堂公產字樣。不必專列教士及奉教人之名
等語。曾於浙江會稽石童坊地方。買屋建堂案內。咨行上海大臣李飭遵在案。誠以如此辦理。教堂總屬中國人公
共之業。地方官辦理此等案件。總應遵照前項議定章程。以免歧誤。此房即應照案作為天主堂公產。除將合同抄
存備案。仍將原件隨文發還外。相應咨覆查照。並將前項章程。通飭各地方官遵照辦理。同治八年六月。咨南洋。
北洋大臣札。前據津海關道。呈報法國樊教士。於薊州城南敦家莊。起蓋教堂。在天津採買木料運往。發給護照等
情。當經咨明。並札飭薊州。查明教堂向係何人地基。何時租給有無妨碍等因去後。茲據該州彭牧。稟稱遵查敦家
莊。距城西南十五里。適於因公下鄉之便。繞道親至該莊。計二十餘家。查莊南已有新蓋洋房七間。詢之鄉保。據稱
地基是本莊王大永家。賣給傳教人承蓋住歇是光緒元年春間建造。因傳教人係是修善。與伊莊並無妨碍。是以
並未報案。至洋房接連迤西。有新定開刨地基。約十四五畝。東西寬三十五間。詢據該莊鄉保王君顯供稱此地係
伊莊楊姓賣給。建蓋教堂嬰兒院會客廳等房。並稱傳教人姓王上下約五六人。常來伊莊。已約有六七年。初到時
<pb 四b><rh>時務通攷　卷十八　教務三　四</rh>
係住王大永家。並無滋事等語。據此所有奉查法國建造教堂地基緣由。理合繪具圖說。稟請查核等情。除批查法
國傳教士。如入內地。置買田地房屋。同治四年議定章程。應於契內寫明賣為本處天主堂公產字樣不得專列傳
教士及奉教人之名。以明仍係中國地土。並嗣後賣業之人。須於未賣之先。報明該處地方官請示。准否賣給由官
酌定。方准照辦。不得徑將己業私行賣給。如有私賣者立加懲處等因。今該州敦家莊人王大永並楊姓。賣給法國
傳教人地基。建造洋房。閱時已久。若非札查。該牧尚未聞知。殊屬玩忽。所稱傳教人姓王。究竟是法國人。抑是中國
何府州縣人。王大永等賣給地基。其契內是否寫明賣為本處天主堂公產字樣。即着該牧詳細查明妥為辦理。仍
分晰據實稟報。並抄契呈送查核繳。圖存印發外。合行札飭該道。即將此項章程。移知本省司道。及通行各府廳州
縣。一體遵照。凡遇此等事件。照章辦理。一面錄契通報查核。光緒二年三月二十五日札津海關。</p>
<h 3>商辦傳教事宜並擬定章程</h>　<p>同治十年。總署王大臣。致各西國大臣書。自中外互市以來。所訂條約。原期有利無弊。
彼此相安。垂諸悠久而不變也。乃查看近年雖有條約。非但不能行之於將來。即目前亦有難安之勢矣。其通商一
事。尚稱平順。可免爭端。惟傳教之流弊。有不可勝言者。按傳教之本意。原謂勸人為善。而天主教之與中國民心。大
為枘鑿。何哉。殆辦法未能合宜。有以致之耳。所當亟求妥法挽回而補救之。庶於各國和好之大局。與各國通商之
大局無礙也。傳天主教士。所至地方。往往與民不合。故歷年來各種案件。頗有不能相容之處。貴大臣當亦知之有
素矣。夫天主教之初來中國也。名曰西儒其始入教者不無安分之人。而自換約後大為不然。遂將勸人為善之教。
華人皆輕視之。而存不服之心。加以入教者倚勢欺人。於是不服之心。固結而不可解。迨民教相爭。釀成案件。地方
官理當查辦。而教士又出而庇護之。教民藉此藐視官長。民心更為不服。且當中國有事之秋。凡一切罪人訟棍。俱
以教中為逋逃藪。從中生亂。百姓始而抱怨。繼將成恨。終且為仇。各處民人。不問天主耶穌。有無區別。而皆指為天
主教也。不知西洋各國。疆界有分。而概視為外國人也。禍端一啟。凡駐居中國之西人。所在皆為危境。即安居無恐
之省。百姓亦聞而生疑。疑心甚而忌心生焉。據此情形。安有不激而生變者耶。究其實教非一教。國各一國。縱使告
者@@。難必聽者不藐藐也。本王大臣任事十年。旦夕焦勞。不料今年天津之案。果變生倉猝。不及防矣。該處地方
<pb 五a><rh>時務通攷　卷十八</rh>
官。查获正兇。駢首受戮以及賠償撫卹各件。雖云辦理尚妥。而中心總未釋然。皆因民教不安。必致滋事成案。以後
僅照此案為成例。恐辦法愈辦而愈難。亦禍端愈多而愈烈也。豈得相安無事乎。總之各省教案。雖因百姓積怨而
成。實由教民相逼處此耳。各省一切案件。地方官辦理@未盡善。未嘗不由中西各國辦事大員。明知民教意見未
能融洽。不早為立法挽囘。一旦事出不測。外國只求滿其所欲。而人心服與不服。不暇顧問。全屬以力為強。而中國
地方官無法可施。只@敷衍了事。暫顧目前。不思久遠之計。即或與外國熟計深思。籌商善後之策。非不肯平心論
事。而皆以萬不可行者。强為勸勉。反為阻滯。此豈代兩國誠心辦事之人哉。今本王大臣統觀全局。甚欲中外永遠
和好。先必妥籌善法。因思泰西各國。彼此均有教士。互居其地。其所以能久遠相安者。非處置得宜。曷克臻此。故傳
教與習教者。行所無事也。以本王大臣所聞。不論何國教士。住居某國。即以某國之法律風俗是遵從無自立門戶
者。若抗違國法官令。僭越權柄。以及損人名節。有害人民。使人疑而生怒。種種不法之事。皆有嚴禁以治之。即如在
中國立堂傳教。先必令本地士民。悅而不怨。信而無疑。方可辦理自然。彼此久安。何得拆堂毀教乎。而傳教人再將
分內所行之事。一一宣示於眾人之前。實無有與教相反者。更不為習教人所指使。擅預地方公事。以勢壓人。招紳
民之怨。到處教士皆能如此。則百姓可與之久安。官員亦易於保護矣。近觀在中國傳教者。所行所為。實與本王大
臣所聞各節。大不相同。猶之一國之中。有無數敵國。而自專自主者。似此而欲久安。官民不同心怨恨。豈易能乎本
王大臣思患預防。惟恐津案已結。各處教民聞之。必以津案為口實。而反氣@凌人。平民不怨毒更甚乎。一旦發洩
而成巨案。地方官辦理不下。督撫亦無可如何。即總理衙門。有力難施。倘將中國百姓同心變亂。我　大皇帝遣
將命師。萬不能胥中國之民而悉誅之。汎眾怒已成。誰肯束手待斃。及至事難挽救。再欲中外和好。保全大局。彼此
均無能為役。得不歸咎於中外各國辦事之大員乎。且無論中外何國。必以得民心為要。民心未得。以勢迫之定必
生變。國家政令雖嚴。亦難望其遵行不怠也。中外辦事大員。身當其任。補救無方。忍置中國與各國商民。同溺患難
之中。不思以善法維持。後來一切公事。萬難措矣。本王大臣欲顧全各國和好大局。力求補救之法。特擬章程八
條。一併繕送貴大臣查閱。除致各國大臣外。專此縷布。惟貴大臣諒之察之。　一教中所立育嬰堂。向未報官立案。
<pb 五b><rh>時務通攷　卷十八　教務三　五</rh>
而收養幼孩。其中事難共白。因此釀疑起衅者有之。何不將外國育嬰堂概行裁撤。以免物議。如必欲設堂。只收奉
教者無人撫養之孩。然亦必報官立案。註何日收養何人。准於何日領囘。並准無嗣者具結取保。抱養為子似此方
昭核實。至於教外幼孩當由中國督撫。飭令各屬地方官。選派紳董。自行收養。中外各行其善自免疑端查中國育
嬰堂之例。幼孩出入。必將來歷報明地方官。到堂後其家准來看視。待長成後。或無子者准其具保抱養為嗣。或仍
准其家來堂領囘。無論何教。仍歸本教堂中。亦善於撫育。足為善事之一端也。聞各國在本國設立育嬰堂。其辦理
與中國略同。惟於中國所立外國育嬰堂。收養幼孩。不問來歷不肯報官。到堂後他人不得抱養。其家不准領囘。且
不許親人來看。如此何能不使百姓生疑。即如津案妄傳挖眼剖心。曾經奏明。並無其事而民心至今疑懷莫釋。故
能箝其口。萬不能服其心。而欲將來不再因疑生事耶。果能將外國育嬰堂概行撤囘。仍歸本國設立。凡中國幼孩。
無論在教與否。皆歸收養中國各省辦此善事。不可枚舉何必西人攙越。致以善舉而啟疑團。故此事不如各行其
善。實為兩便。　一各教堂內。凡中國婦女概不准入堂。即外國女修士。亦不准在中國傳教所以嚴規矩而免人疑
議也。查中國素以名節廉恥為重。男女異居。不相授受。禮至肅也。天主教開禁以來。婦女入堂。男女不分。各處教堂
相習成風。無怪百姓輕視傳教。且疑有穢亂之事。　一傳教士居住中國。當從中國法律風俗。不得自立門戶尤不
可有違國法官令。僭越權能。以及壞人名節凌辱民人。令人多疑。而犯眾怒。若毀及中國聖教。公憤難容。各教士悉
歸地方官約束。至中國教民。一切所事與平民無異。凡演戲賽會。自當照常免派錢文而應有差徭。與地方公事。不
得藉端推誘。至於應繳在官錢糧。應納業主租項。更不准恃强掛欠。外國教士。不可包攬抗違遇有教民交涉訟事。
聽憑地方官從公審斷。傳教士不得插身幫訟。如原被告有教民在內不准隱匿不到。致案中之人。拖累無休。倘教
士干預訟事。地方官將請託原函。稟呈督撫咨報本衙門。將教士撤囘本國。而教民若有戶婚田畝詞訟。擅敢央求
教士。出面說情者。地方官從嚴究辦。查中國崇重儒教以釋道兩教推之。喇嘛原非中國人。而無不敬。守中國法令。
凡是非曲直。聽官辦理聞外國傳教士居住各國者國律風俗。在在遵行。從不自立門戶違國法。背官令。僭權攬權
或污人名節。虐待平民。致人懷疑而犯眾怒。教士既來中國傳教。自應歸地方官約束。乃竟有驕矜自大藐視官長。
<pb 六a><rh>時務通攷　卷十八</rh>
殊非自愛。而習教者本係中國黎民。更宜守分。與平民一律汎教民鄉城皆有。隣裡鄉黨更宜彼此親睦乃遇有地
方公事。與公舉各款。輒敢恃教免攤。自待已薄。何怪人皆輕之。更有抗糧拒捕。辱官虐民等事。教民不知底細。反為
刀惡教民所惑。包庇不肯送官究辦。於是有犯重罪。投入教中而求保護者。且各省教民結訟。竟有外國教士。出頭
干訟。如四川教民婦女。騙賴平民租項。反戳傷平民身死。法國主教者。居然行文說情。教民婦女。竟不抵罪。川民無
不切齒。貴州入教者。遇有訟事。自稱教民以為護符。惡跡可知。况各省民間互相結婚。入教者必令不入教者退婚。
或父凡入教。必指不入教之子弟出忤呈控到官。教士袒護。各種情事。何能免人怨恨。　一中國人。外國人。相居密
邇。用法兩無所偏。若遇命案當抵償者。中國人照中例。外國人照西例。以服民心。無論中外辦案當就本案定罪。不
得於辦罪之外。另議賠償。且不得於本@之外。任意牽連無辜。紳商受累。而地方官遇有民教交涉之案。或民人欺
入教者。照所犯之事擬罪。或入教者欺民人。亦照所犯之事擬罪均當平允。如習教者行為不法。為地方官訪聞或
被人告發。自當照例拏辦。教士皆不得包庇陷匿。如有庇匿不到案者。先將犯法者照例究辦。仍將庇匿抗傳之教
士與犯人一律辦理。或將教士撤囘本國。查同治六年。四川毆斃教士馮弼樂一案。業己拿獲冉老五正法。有梅教
士。硬指紳士主使。逼勒賠銀八萬兩。本係無知貧民滋事。及至激成巨案。反逼守分紳富賠銀。此等情形。怨望最深。
又查同治八年。四川毆斃教士李國一案。實由教民逼人退婚肇禍經李中堂崇將軍會辦。已將正兇何彩正法。劉
幅擬絞。而教民殺死平民。及歷年姦據焚殺首惡教民王學鼎張添@等。雖已議罪。終不到案。其司鐸覃輔臣糾衆
殺斃團民趙永林等二百餘名。梅教士聲稱已赴外洋。不能查辦。川民愈加忿怒。　一法國傳教士。所往何省傳教。
於所領執照內。必將某省某府。詳註照內指定在某省傳教。不得暗赴他省。並註明某人收執。不准轉給他人。該教
士所過關卡。一切應納稅貨。不得私自攜帶。希圖偷漏。至抵某省某府應將所領執照即呈地方官衙門驗看如驗
得人地不符。或私授中國教民頂冒。除將原照註銷外如查出有私買私受。與不法等事。定將頂替教民嚴究。仍將
教士驅之囘國。凡照內教士姓名。以華字為憑。各處易於認別。若教士或囘國。或病故。或改業理將執照繳銷。至各
省有叛逆之處。領照之人。不准前往。將來有教士請照前往之省。查係軍務之省。即將執照一概停給。所以明保護
<pb 六b><rh>時務通攷　卷十八　教務三　六</rh>
之意也。查貴州教案內趙教士一名。所領執照。並未註明於花名冊內嗣德繙譯來函。據稱查得洋文冊內。有被傷
身死之趙司鐸。實係同治四年六月二十五日領照之瑞勒思。即其人也。誤為趙姓云云。又查同治四年六月二十
五日。三百二十五號之瑞勒思。乃往四川者。而貴州護照簿內。實無趙姓。亦無瑞勒思。似此傳教省分。與教士姓名。
先後互異。何堪取信。而能保護。又教士林輔臣殺死俄人案內林輔臣先為教士。又服役於布館中。而原照竟不繳
還或私相轉給。或遺落他人。非但冒充之弊難免。且恐落於逆賊之手。則國家受害甚大亦大失教中體面。　一傳
教士。本係勸人為善。當於收人入教之先。細訪其人有無作惡犯罪之事。當收者收之不可收者去之。應照中國所
有廟宇。知會地方保甲。登記冊內便於查核之例。如收一人。必分別立限。呈報地方官。於何年月日進教者。係何處
人。向來作何事業。實無犯罪更名。以便查考。或其人出外。或病故。皆當報明。其人進教時。本無罪惡進教後。所為不
法。旋即逐出教外。一體呈報按月按季。彚登總冊。呈送地方官備查地方官如查菴廟寺院之例。按月按季。前往稽
查。則教民無玷而民教俱各相安。查同治五年。貴州巡撫案報。貴定縣有冉石保等。先會從賊嗣入教民袁玉相夏
正興團中。藉教中聲勢糾衆殺害王江保左寅壽二人。重傷三人。將其家財什物牛馬。擄搶一空。又查同治八年。貴
州巡撫案報遵義縣公稟內。有宋玉山唐神仙譚元帥蹇元淵等。先曾從賊受偽職。嗣入教中。優害鄉城人民不可
勝計。又有楊希伯劉開文鄭小明霍聞九趙文菴等。皆係遵屬素不安分之人。同入教中。在堂執事鄉愚被其訛索。
孤弱受其欺凌。出入衙門干預訟事若教民涉訟審虛。楊希伯等率領教民多人鬧入縣衙。强逼縣官另斷教民被
官管押。即用外國教士名帖。硬請釋放。他如强佔人之妻女財產及人命重案。不可枚舉。　一洋教士在中國。當照
中國規矩。不可干名犯義擅用關防印信。於大小衙門送遞照會。如有本身應訴之件。而於他項詞訟無關者。准照
中國儒教士子之例繕稟呈明地方官核辦。如欲晋見中國大憲。亦與中國士人見大憲之例同。其見地方各官亦
同此例。但必相見以禮。毋許擾亂公堂。有失體統。查同治六年。成都將軍咨報法國有洪主教者。移行四川省局官
員。擅用關防。同治七年。本衙門收到貴州主教胡縛理照會一件擅由堤塘官驛遞送。且保舉前任道員多文等。請
予優獎。山東傳教士。有擅稱巡撫之事。四川貴州教士。因教案而有請撤地方官之說。是侵官吏之權。事已難恕。甚
<pb 七a><rh>時務通攷　卷十八</rh>
至侵　國家之權。情實難容。似此無理已極。安得不犯衆人之怒。　一嗣後教士。不得任憑私意指請。索還教堂以
免啟衅。所有教中買地建堂。或租賃公所。當與公正原業主。在該管地方官呈報。查明於風水有無妨礙。即便地方
官核准。尤必本地民人。眾口同聲。無怨無惡。始可照同治四年定章。註明契上。係中國教民公共之產不可偽託他
人。買產成交。更不得聽信奸民蒙蔽。私自買賣成交。查傳教士久居中國。本欲彼此相合。中國人無所忿恨。自然攸
往咸宜。邇來教中一切行為。多致中國民心不服。即如查還教堂一節。近年各省地方抵還教堂。不問民情有無窒
礙。强令給還甚至紳民有高華巨室。硬指為當年教堂。勒逼民間讓選。且於體制有關之地。以及會館公所菴堂。為
闔境紳民所最尊最重者。皆任情需索。抵作教堂。汎各省房屋。即實屬當年教堂。而多歷年所。或被教民賣出。民間
輾轉互賣。已歷多人。其從新修理之項。所費不貲。而教士分文不出。逼令讓還此等情事。如何不令百姓怒目眈眈。
視同仇讐。而激生事變。以上所開各節。不過舉其大略而言足見傳教士行為非是。民教不安之證。譬之有病延醫。
審病發藥。急求有益無害。不致因傳教一事。而傷中外和好大局也。推之各省。案件尚多。不及縷述總之人有善惡。
懲惡即以勸善。猶之奸商舞弊不嚴辦奸商而公正商人。必受其累。教士傳教。不問善惡招之使來一入教中。則不
善者。必藉教勢欺害良民甚而抗拒官長。衆怒已成將合中國百姓。如津民之恨洋人。當其時　國家政令雖嚴。亦
難挽救。豈非危險之至乎。茲擬各條。中國自必竭力保護。不失寬和之道。而教士如能實力奉行。自可相安無事。倘
以此為不便於教士。不合於教規。惟有請囘本國傳教可耳。中國教民。中國定與不入教者。一視同仁無所厚薄此
非不准教士傳教於中國也。實因教士。未能自安本分。為不肖教民所惑勢必激成衆怒。而至决裂之地矣。然與其
臨時無可挽囘。不如及早籌防之為愈也。</p>
<h 3>教士買房建堂應先由業主呈明</h>　<p>儀徵縣稟。奉總理儀徵淮監棧務候補道龐札開。本年正月二十八日十二圩之
東九圩。有法國二人。在襄河幫王大德住房。開堂宣講。由保甲局委員稟報前來。查續增條約。准法國教士。在各省
置買田地。建造自便。又奉通行買地買屋。應由業主呈明地方官。查與居民方向無礙。方准租給。其契湏寫賣作本
地教堂公產字樣等因。該處係監船聚泊之所。居民舖戶。昆連甚衆。有無違礙方向。均即確切查覆等因。伏查此案。
<pb 七b><rh>時務通攷　卷十八　教務三　七</rh>
法國康司鐸。在十二圩置買田房。建堂傳教。並未據該業主呈報到案。惟據該司鐸照會。稱係查條約辦理。但該處
係監船聚泊之所。事關中外交涉。應否准其宣講之處。卑職未敢擅專。除催傳王大德到案查訉外。理合具稟。光緒
元年。江蘇儀徵縣。稟南洋大臣沈。奉批。查此案昨據儀棧龐道來稟。即經批飭。俟常鎮道派員查勘移覆。再行稟候
核辯。今據該縣稟稱。法司鐸康治泰。價買王姓民房。設堂傳教。投稅遽請蓋印等情。仰即傳提該業主王大德。到案
訉明。並確查該處建堂。與民居方向風水。有無妨礙。再行核辦。再司鐸並非官員。有事赴訴地方官。應用稟呈。近亦
有用信函者。若用照會。則從來所無此次該司鐸所遽。是否照會欵式。如係照會。應由該縣告知該司鐸。嗣後不得
再用。以符定章。光緒元年八月二十七日。</p>
