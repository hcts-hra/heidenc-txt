<pb 一b><rh>時務通攷　卷十八　教務二　一</rh>
<ti>時務通攷卷十八</ti>
<h 1>教務二</h>
<h 2>教會</h>
<h 3>奧斯馬加國教會<sm>匈國附見</sm></h>　<p>奧斯馬加本國教宗天主。民間有從他教者聽之其人丁冊籍。大約十年一查據近年
結末清單而言。民之從天主教者。有百分內之六十六分。從希臘教者。有百分內之二十分。從耶穌教者。有百分內
之十分。天主教總監督一人。希臘教總監督三人。阿迷利亞天主教總監督一人。監督五十七人又國中有修道院
方丈。奧則四十三人。匈則二十二人各院皆有田產係國王與薦紳施給。永為世業以作養贍之資其住持共有一
百二十四人。有名籍。無產業。散布四方以取供奉。牧師四十一人。亦有產業自贍。又有職分牧師。散布四方者二十
人。匈有三大書院。特蘭昔阜尼亞。有職分住持三人。修道院一百五十所。加里西亞之修道院有七十所。其希臘教。
有總監督一。監督一。常駐加里西亞匈之監督有五人。加魯惠有總監督一人。是為希臘教之主。總監督名下有監
督十人。首牧師六十人。昔羅馬教王與奧匈立約。天主一教。權傾奧主。自上下下。婚配皆天主教人主之。有一私配。
即議其罪。至六十七八年間。議院以天主教人主婚。勢橫甚。始議削減其權。許民出入其教與衆教平等。不令軒輊
其間。故文官與他教職。亦得主婚。天主教人在奧本國。田產甚廣。近五十年來。教勢漸衰。修道院計共存八百所。耶
穌教牧師無恆產。平日供資。僅取濟於本地教民。國王不給贍產云。天主教民。奧有一千五百七十六萬六千人。匈
有七百十二萬人。二共二千二百八十八萬六千人。希臘天主教民。奧有二百三十萬三千人匈有一百四十九萬
八千人。二共三百八十萬一千人。耶穌教民。奧有三十五萬一千人。匈有三百八萬八千人。二共三百四十三萬九
千人。希臘耶穌教民。<sm>一名巴\\升<?>丁教</sm>奧有四十九萬人。匈有二百六十三萬人。二共三百十二萬人。猶太教民。奧有六十八
萬三千人。匈有四十三萬八千人二共一百十二萬一千人餘何宜大黎杭教民<sm>即袄<?>教。一\\名月<?>@教。</sm>奧無人匈有五萬四千
人。阿迷利亞天主教民。奧有四千人匈有九千人二共一萬三千人坯根教。奧有六千人匈有二千人。共八千人。奧
國計共教民一千九百七十萬二千人。匈國計共教民一千四百八十三萬三千四人。通共三千四百五十三萬五
<pb 二a><rh>時務通攷　卷十八</rh>
千四人。</p>
<h 3>比國教會</h>　<p>通比國皆天主教。習耶穌教不及一萬三千人。習猶太教不及千五百人。無論何等教會來比者。國無禁
例。天主教師俸祿。由民間供給。不敷則動國帑以助之七十年分單開。國王助天主教帑銀四百五十六萬八千二
百福蘭格。其耶穌教助帑六萬九千三百三十六福蘭格。猶太教助帑一萬一千二百二十福蘭格天主教在國內
所轄之境。分為六處。總監督駐其一。各監督分駐其五教師不給贍產。捐數悉聽民願。總監督歲俸二萬一千福蘭
格。各監督歲俸一萬六千福蘭格。喀能<sm>次於監\\督之職</sm>歲俸二千福蘭格。神甫或八百。或六百福蘭格。修道院共九百九十
三處。男有一百四十五處。女有八百四十八處。</p>
<h 3>丹國教會</h>　<p>丹麥於五百三十六年。始分耶穌教魯德會。是為國教宗派。會有七監督。不預國是。專以文教為事。民間
或有他會別教。國無禁例。教民循照教規。第七十六條。各守所愿。不得偭越清規。第七十七條。教會各自贍養。不得
強魯德會人捐資供奉別教。第七十九條。不可以其人進教。而謂有礙名分。亦不可藉教而謝避差徭也。七十年單
開。人丁冊內有一萬四千六百十四人。不從魯德會。此特百分中之一分耳。查此項人丁。意大利種四千四百人。餘
則天主教人。與耶穌教他會人。又卯莽教二千六十九人。</p>
<h 3>法國教會</h>　<p>法蘭西八百七十二年五月。人丁冊開天主教民。三千五百四十九萬七千二百三十五人。耶穌教民。五
十一萬一千六百二十一人。猶太教民。四萬五千五十人其餘各教民四萬九千六十五人。阿其利亞<sm>法屬地。在地\\中海南岸。阿
非利加\\洲北岸。</sm>民。二百七十七萬八千二百八十一人。皆係回回教裔。法例從教悉聽民便無限禁。惟天主耶穌猶太三大
教。國主發帑資助贍產。而資助猶太教。則自八百三十一年始也。天主教師生擁沃產歲可得銀四百萬磅。耶穌教
牧師。歲得銀十五萬磅。天主教總管教主。八十六人。總監督十七人。監督六十九人。再有傳教大小各員。三萬五千
八百二十三人。耶穌教每年聚一總會其會院在都城內</p>
<h 3>德國教會</h>　<p>七十一年十一月。德國分教單開耶穌教。二千五百五十八萬一千七百九人。天主教一千四百八十六
萬七千九十一人。猶太教五十一萬二千一百七十一人。其餘基督教別會。九萬七千五百五十三人。布國人民百
<pb 二b><rh>時務通攷　卷十八　教務二　二</rh>
分內有六十五分耶穌教。三十三分半天主教。玻非利亞人民。百分內有七十一分天主教。二十七分半<?>耶穌教。奧
而賽斯鹿林人民。百分內有八十分天主教。十七分半耶穌教。</p>
<h 3>布國教會</h>　<p>布魯斯王家教會宗派。乃是耶穌教魯德會也。其於各教各會。一視同仁。民間各聽其便。不為拘迫。計國
中教民。百分中耶穌居六十四分八七。天主居三十二分五六。他教居二分五七。向有希臘教從俄國遷來。猶太教
隨處有之。最多在布澄省。近來耶穌教盛而天主教衰。耶穌教各省各會。不相混同惟蘭泥江邊一省依布國教王
秘五第七立約之法。六十四年人丁冊。天主教神甫比耶穌多。天主神甫有六千七百六人耶穌教師六千五百三
十一人。其時耶穌教堂。有八千四百一所。又有一千一百十三所在各處鄉僻小地。天主教堂。有五千五百四十所。
又有二千五百四十七小教堂。別有二百四十三修道院。天主教最大總監督監督由<?>國給帑神甫教師。背<?>有田產
自贍國王給帑不一定。蘭泥江省神甫。則由國給養。</p>
<h 3>玻國教會</h>　<p>玻非利亞民間天主教。十分居其七耶穌希臘猶太等教居其三管天主教有二總監督六監督一百七
十一司鐸。二千七百五十六神甫。耶穌教有總會一小會四隨時聚議事者</p>
<h 3>會國教會</h>　<p>會敦倍克七十一年十二月人丁冊開民分耶穌天主猶太三教耶穌教民有一百二十五萬二千有奇
天主教民有五十五萬三千有奇。猶太教民有一萬二千有奇。耶穌主教有@員國王宗<?>尚耶穌。常<?>護持之天主教
設一監督主教。凡教中遇<?>有要事。須由國王暨大臣等會同辦理。猶太教亦須由文教部派人管事學院讀書視德。
與布國相仿。不論城鄉有煙戶三十家。即設一義塾子弟六歲入學。至十四歲為幼學小成文教布單開民間自十
歲已上。無一人不知書識字。初學義塾共二千五百所生徒三十五萬人別有郡學院讀古文字如希臘羅馬各冊
籍。耶穌教堂四處。天主教堂二處。即學院七處。上有居弼恒大學院一所一千八百七十七年設立大小師長七十
人生徒七八百人之數。</p>
<h 3>薩國教會</h>　<p>薩遜呢國教係天主。而民間大半耶穌。八百六十七年十二月。耶穌教分三會一魯德會二百三十六萬
一千八百六十一人。一揩<?>勒妃會。五千五百六十六人。一英國監督會四百五十八人@皆屬天主教天主分二會。
<pb 三a><rh>時務通攷　卷十八</rh>
一羅馬會。五萬一千四百七十八人。一日耳曼會。一千六百四十九人。希臘教四百十三人。猶太教二千一百三人。
教師薪水。由地方捐給或教中有產業自贍<?>。每歲國助帑銀一萬一千八百三十磅。此款歸丈<?>教布辦理耶穌教公
會。在部官處會議。部官為首座。主議天主教有教王派員主之</p>
<h 3>巴西教會</h>　<p>巴西國宗天主教。而例中第五條云他教在所不禁如因教事而有造作不得以其異己相攻。天主教神
甫等。由國廩贍之。他教教師。及有建造教堂者。國亦發帑助馬。監督等員。皆王所派然必教王允行乃定教中人奉
有教王意旨。或教會議事。亦須巴國王允准始行。天主教法。有主婚專條。若耶穌教等人。在他國成姻遷住巴地或
在巴地完姻。皆當依教章辦理。查教會總監督十一人。監督十一人司鐸十二人。神甫一千二百九十七人</p>
<h 3>波斯教會</h>　<p>波斯民間多半希阿教。其他如阿米尼亞教。納多利教。猶太教拜日教。天主教。耶穌教合計僅七萬四千
人。國以希阿教為宗。與土耳其之勝你教有異。<sm>回回教@兩種。一\\勝@教一希阿教。</sm>主教五人。皆教中公舉。各城並有主教官祿俸由
國庫籌給。分布教師。名目甚夥。諸教皆優禮之獨猶太拜日兩教人則束縛之使不自由也。</p>
<h 3>英國教會</h>　<p>英之國教。以耶穌監督會為宗。一千五百六七十年間修改條例二次。相傳至今。閱三百餘載矣。國家雖
宗監督會。而於天主及他教會。無不一視同仁。不為軒輊。監督會奉國君為教主。會中總監督監督。惟君所置。置之
先諭令會中公舉。君為釋之。用大玉印給憑授職其未有監督之地而欲新設者亦如之英之監督會。設總監督二
人。監督二十六人。而教師諸人皆屬馬。每省皆有耶穌教公會。總理一省教務當其聚議時必先奉主旨命議。議訖
疏其事於主。得允乃行坎德孛立省公會二。無異上下二院總監督監督主上院眾散師主下院。要克省公會一。亦
置總監督一人。統計英之監督會。有一萬二千二百處。每處置一教堂一千八百七十一年單英倫與威立士監督
會。共一千二百七十萬人。他會又一千一百萬人。他會計一百四十六處。會之人數極多者。惟會斯里昂會計九千
處。又自主會。計三千五百處又清理會計二千處此外天主教約二百萬人。置總監督一人。監督十二人。英之斯古
得蘭。張老會居多。與本省監督會逈異會中無尊卑上下之殊。其公會上院有職教師議之下院公舉教民議之每
歲五月一聚。以十日為期計共三百八十六人。餘則有天主教置總監督一人監督二人英之阿爾蘭。天主教居多。
<pb 三b><rh>時務通攷　卷十八　教務二　三</rh>
計有四百十四萬一千九百三十三人。置總監督四人。監督二十三人。教中簡任監督。先於二省選擇教民。開單呈
送羅馬教王。由教王選擇授任。耶穌教監督會六十八萬人有奇張老會五十八萬人有奇。他會約六七萬人。</p>
<h 3>喀納塔國教會</h>　<p>喀納塔無一定國教。一千八百七十一年單。天主教民。一百四十九萬二千二十九人。耶穌教民二
百萬有奇。各教各會監督教師。均自行選派贍養。英國不置問馬民間讀書。設初學公塾。國為照料。地方官籌捐給
足。亦有學生出捐小費。其師歲脩銀四十磅。至一百三十磅大小不等此指鄉間公塾而言也若各城初學師脩。七
十五磅至二百八十磅不等。其師由師範院出身考取給憑然後派分各塾馬</p>
<h 3>羅馬教王</h>　<p>羅馬天主教王。初有轄地。一千八百七十年十月意國王將教王之轄地收回為意地教王倂不得預國
政第令專主教務。今教王祕華第九一千七百九十二年生乃佛勒的侯爵之子。一千八百三十七年。簡為監督三
十八年。升總監督。三十九年十二月簡為君務司。四十六年六月十六日。公舉為教王。二十一日即教王位。初公舉
教王之法。必羅馬神甫百姓。推戴無異議乃定。一千五十年後。有教王紐格拉第二。命君務司公舉。尚須羅馬神甫
等。僉允而後可。一千二百二十七年。格勒葛立第九定議。嗣後神甫百姓不得預公舉之權君務司定議之法以名
紙投櫃。視其可之數多者定之。若祕華第九則由大眾推戴。是為二百五十七。世按教王之有轄地也始於七百五
十五年。是年法國王泊斌獻拉佛捺地後法國王瀉立艋。復獻兩者地。曰畢魯茄。曰斯北埒篤。一千五十三年。日耳
曼王杭列。又獻地百納奮篤。一千一百二年有侯爵婦特斯搆納獻生培德田產一千二百二十七年得魯曼捺地。
一千三百六十四年。得婆羅那地。十四周內<sm>一千三百年\\至四百年</sm>得羅馬都城。及薩皮捺地教王之撫有土地。自九十五世
斯地法拏第三始。至祕華第九止。凡一百六十三王。教王權兼國主。意之所指莫敢誰何其極盛之時。在一百五十
七世格勒葛立第七。智畧出眾。勢力益橫泰西各國王。材力皆出其下。比權量力。實不可同年語也俛首降心受其
約束。伊古以來。莫之或比。嗣是而後。餘烈未衰。其君務司。與各國議院無異會中共七十員凡立教王。必君務司會
為之推擇。邇來教勢少衰。君務司員亦漸減。今<?>僅有十五人以左右教王云</p>
<h 3>俄國教會</h>　<p>俄之國教。以希臘為宗。其本初羅馬天主教後一千五十四年分為東羅馬希臘教而不領於羅馬之教
<pb 四a><rh>時務通攷　卷十八</rh>
王。一千五百八十九年。國有人自樹一幟而東羅馬又不統屬是即為希臘教而其大旨與東羅馬老希臘無甚歧
異。其主教之權凡三易。初屬東羅馬時。由教王簡派教師一千五百八十九年與東羅馬分後。各教師歸俄王所簡
之教督調派。嗣教權由俄王自主。教中大員。王為簡任。總監督監督。許拔擢人才。候王黜陟。至主講事宜。聽各教職
自為之。王不過問教中遇有大是非必諮請東羅馬老希臘教員。聚會計議。王乃擇而行之故教中以國王為護教
之主。而不為教之主。此其異於羅馬者一也羅馬天主教師不准娶妻。而希臘不娶。則不准行教。且許民間繙譯經
典。此其異於羅馬者又一也。教例凡妻歿不能再娶。以故教師新鰥即入修道院清修。歲有升遷可階至大員。統計
俄之監督大院五百所。教師講堂二萬九千所。隨處行教之所。計有七萬。修道院五百五十所內男院四百八十。女
院七十。教師有二種。一則有田宅產地。一則特意棄業而行教者。總監督轄一省。監督轄一郡。餘教員一城一鎮。遞
次而下。監督有三十六缺。先是俄國教業。由殷富大戶經理貝德第一。收其貨產數分歸公。開德令第二。又取其貨
產數分。以充教員薪俸總計大小教員。二十五萬四千人。除彼得倍克都城。及墨斯科城外。其餘大城教員。雖由百
姓增助經費。亦僅敷餬口而已。俄之本禁。惟猶太人。餘教均許通行。而俄之國教不能參雜他教以故與他教人婚
嫁者。悉從希臘教禮按俄濱北溟。東西延@數萬里。而勢偏趨於歐洲故教化之盛。歐開其先而亞細亞繼之。一千
八百六十七年單開。希臘教民在歐洲一邊。計五十四兆六萬一千三百二十六人。在波蘭一邊。三萬二千三百八
十四人。更有阿米尼亞教。在歐一邊。三萬七千一百三十六人。在波蘭一邊。二十二萬九千六十人。天主教在歐一
邊。二百八十八萬二千九百九十一人。在波蘭一邊。四百三十二萬六千四百七十三人。耶穌教在歐一邊二百二
十三萬四千一百十二人。在波蘭一邊。三十三萬一千二百三十三人。猶太教在歐一邊。一百八十二萬九千一百
人。在波蘭一邊七十八萬三千七十九人。回回教在歐一邊。二百三十五萬八千七百六十六人。在波蘭一邊。一百
六人拜菩薩教在歐一邊。二十五萬五千五百三人。在波蘭一邊。四百七十二人計波蘭天主教獨多在波蘭的海
一帶耶穌教多在南邊回回教多。</p>
<h 3>班國教會</h>　<p>西班牙國教以天主為宗。民間止有六萬人習他教。餘悉屬天主。國例二十一條內載教中監督神甫等
<pb 四b><rh>時務通攷　卷十八　教務二　四</rh>
皆由國贍養而保護之。若他國人受廛為民。本習他國教。而國中或與習其教者亦不禁。一千八百三十五六年。議
收教中之修道院田產及神甫等產業。悉以充公。由是教王與之爭辨日久。教王竟讓馬。五十九年。將各田產變充
國庫。六十二年。總監督監督神甫等。大小書院。計二千八百六處。講書之所。有三萬三千八百八十一處。神甫候補
者。三千一百九十有八。溯一千七百八十七年。修道院行教。有十八萬八千六百二十五人。內六萬一千六百十七
男。三萬一千五百女。迨一千八百三十三年。修道院有七萬五千五百七十四人。內六萬一千七百二十七男。二萬
四千女。自廢修道院以來。國與教王立約。管教之主。由國簡派。監督四十三人。總監督九人。其總監督有駐開里圖
者。即以為西班牙教主。</p>
<h 3>土國教會</h>　<p>土耳其地屬三洲。北則歐洲。東則亞細亞洲。西則阿非利加洲。其教民以地分者。計歐洲教民十三兆人。
亞細洲教民十六兆五萬人。阿非利加洲。教民六十萬人。共二十九兆六十五萬人。回教十七兆三十萬人。歐洲有
四百五萬人。亞洲有十二兆六十五萬人。非洲有六十萬人。希臘教阿米尼亞教。共十一兆人。歐洲有八百萬人亞
洲有三百萬人。非洲無。天主教九十萬人。歐洲有六十四萬人。亞洲有二十六萬人。非洲無。猶太教十五萬人。歐洲
有七萬人。亞洲有八萬人。非洲無。耶穌等教三十萬人。歐洲有二十四萬人。亞洲有六萬人。非洲無教主自分教邦
界限。行事俱得擅便。希臘阿米尼亞監督。及猶太主教者。皆假以權。顧各路教職。不能駕文官而上。以故行教等人
犯不韙者。各督撫等官。俱可以法繩之。教中有事。地方官亦得代辦。蓋國事無大小。悉循戈闌經墨鐵迦條例而行。
以故傳道行教。與地方法律。合出一孔此之謂烏里麥會。也會分兩類。一曰麥拉。專主傳教。一曰麥膚的。專主講道。
會中子弟讀書。以講明戈關經墨鐵迦條例為主。俟其年長。或為麥拉。或為麥膚的任其自擇而為之。均各得其性
之所近。平時例不出捐。不出賦稅。其產業世代相傳。例不入官。有罪例不入流血之斬律。並不受毀身之刑辱。惟監
禁與充軍而已。向章烏里麥會大員。以畢世為期。至十七週底改為隨時遷調。亦許解組歸田。進退綽綽。別有傳教
者流。頭戴綠巾。乃國王所賞戴以為榮者。士農工商均有之。係前王摩哈麥公主發的瑪之後裔。曰烏墨而阿。又曰
遏墨。</p>
<pb 五a><rh>時務通攷　卷十八</rh>
<h 3>瑞典教會</h>　<p>瑞國宗耶穌教魯德會。四百餘萬人中。惟五百七十三人屬天主教。一千八百三十六人屬猶太教。二千
四百九人屬各教。餘皆屬耶穌。</p>
<h 3>挪威教會</h>　<p>挪威除各教五千一百人外。俱屬耶穌教魯德會。他教民入籍。歲久亦例得公舉。</p>
<h 3>希臘教會</h>　<p>民間大半希臘教。此外天主教。計二萬四千人。照六十四年定章。國教雖以希臘為宗。而其餘各教。悉聽
民便。希臘教分三會。一上希臘會。置總監督四人。監督六人。一下希臘會。置總監督六人。監督六人。一海島希臘會。
置總監督五人。監督五人。其上有國會。所以總領三會。名曰升會。</p>
<h 3>荷國教會</h>　<p>國教宗耶穌揩<?>勒文會。而於他教仍一視同仁。一千八百七十年單。揩勒文會教民二百七萬四千七百
三十四人。魯德會教民兵萬八千六十七人。天主教民一百三十一萬三千五十二人。餘屬希臘等會。揩勒文會規
條。與長老會不相上下。天主教置總監督一人。監督四人。</p>
<h 3>葡國教會</h>　<p>國教以天主為宗。總領教務。設有君務司。及總監督二人。監督十四人。耶穌教會。多半他國人。</p>
<h 3>瑞士教會</h>　<p>瑞士教分兩種。一屬耶穌。百分內居五十九分。一屬天主。百分內居四十一分。七十年十二月人丁冊開
耶穌教民一百五十六萬六千三百四十七人。天主教民一百八萬四千三百六十九人。其餘各會一萬一千四百
三十五人。猶太教民六千六百九十六人。國例四十四條內開。無論何教何會。凡屬基督教者。許其通行。而天主教
之耶穌偽跌司會。不准入境。五十八條專行聲明。有違例而從耶穌偽跌司會者。盡法懲治之。此民主國之深心遠
慮也。天主教監督五人。其神甫比耶穌教師多。計有六千人。耶穌教例歸各邦地方官主之。瑞民讀書。獨耶穌教中
人為盛。其東北各剛登。<sm>猶言小\\邦也</sm>習耶穌教者。以男女老弱統計之。五人得其一。習天主教者。七人得其一。若全習天
主教者。九人得其一。瑞例六歲至十三歲。悉令入公塾。或延師私課不則重罰之。此例耶穌教民已遵行矣。</p>
<h 3>歐洲各國教民人數</h>　<p>奧斯地利亞。匈牙利。一千八百六十九年。耶穌教民三百五十萬九千零十三人。天主教民二
千三百九十五萬四千二百三十三人。希臘教民三百九十四萬一千七百九十六人。猶太教民一百三十七萬五
千八百六十一人。回教民一千二百五十一人。坯根教民四百七十人。比利時。一千八百七十年。耶穌教民一萬五
<pb 五b><rh>時務通攷　卷十八　教務二　五</rh>
千一百二十人。天主教民五百零六萬九千一百零五人。丹麥。一千八百七十年。耶穌教民一百七十七萬四千<?>二
百二十九人。天主教民一千八百五十七人。希臘教民十二人。法蘭西。一千八百七十二年。耶穌教民五十一萬一
千六百二十一人。天主教民三千五百四十九萬七千二百三十五人。希臘教民八百人。北德意志十四合眾國。一
千八百七十一年。耶穌教民二千五百五十八萬一千七百零九人。天主教民一千四百八十六萬七千零九十一
人。希臘教民二千六百六十人。猶太教民五十一萬二千一百七十一人。回教民四十七人。坯根教民八十一人。布
魯斯。一千八百七十一年。耶穌教民一千六百零四萬一千一百十五人。天主教民八百二十六萬八千三百零九
人。希臘教民一千五百六十五人。玻非利亞。一千八百七十一年。耶穌教民一百三十四萬二千五百九十二人。天
主教民三百四十六萬四千三百六十四人。希臘教民二百四十六人。會敦倍克。一千八百七十一年。耶穌教民一
百二十四萬八千八百六十人。天主教民五十五萬三千五百四十二人。薩遜呢。一千八百七十一年。耶穌教民二
百四十九萬三千四百二十四人。天主教民五萬三千六百四十二人。希臘教民五百五十四人。巴敦。一千八百七
十一年。耶穌教民四十九萬一千零零八。人天主教民九十四萬二千五百六十人。希臘教民一百八十人。邁格楞
倍綏林。一千八百七十一年。耶穌教民五十五萬三千四百九十二人。天主教民一千三百三十六人。希臘教民二
人。海斯一千八百七十一年。耶穌教民五十八萬五千三百九十九人。天主教民二十三萬八千零八十人。希臘教
民十八人。奧倫倍克。一千八百七十一年。耶穌教民二十四萬零九百六十二人。天主教民七萬一千零二十七人。
布倫斯威。一千八百七十一年。耶穌教民三十萬二千九百八十人。天主教民七千零三十人。薩斯威瑪。一千八百
七十一年。耶穌教民二十七萬五千四百九十二人。天主教民九千四百四人。希臘教民五十三人。罕倍克。一千八
百七十一年。耶穌教民三十萬六千三百七十四人。天主教民七千七百四十八人。希臘教民二十三人。呂倍克。一
千八百七十一年。耶穌教民五萬一千零八十五人。天主教民四百人。希臘教民八人。伯雷門。一千八百七十一年。
耶穌教民十一萬八千一百零三人。天主教民三千五百五十八人。德屬眾小邦。一千八百七十一年。耶穌教民一
百二十五萬九千六百十八人。天主教民一萬一千五百二十一人。希臘教民十一人。奧而賽斯鹿林。一千八百七
<pb 一a><rh>時務通攷　卷十八</rh>
十一年。耶穌教民二十七萬一百九十八人。天主教民一百二十三萬四千五百八十八人。英吉利。一千八百七十
三年。耶穌教民二千六百十萬人。天主教民五百五十二萬人。希臘教民一千人。希臘。一千八百七十年。耶穌教民
六千五百二十二人。天主教民六千零十三人。希臘教民一百四十四萬一千八百十人。意大利。一千八百七十一
年。耶穌教民三萬九千四百八十人。天主教民二千六百六十二萬四千六百人。希臘教民五萬九千五百人。荷蘭。
一千八百六十九年。耶穌教民二百十九萬三千二百八十一人。天主教民一百三十一萬三千零八十四人。葡萄
牙。一千八百六十九年。耶穌教民五百人。天主教民三百九十九萬四千六百人。歐洲之俄國。一千八百六十七年。
耶穌教民二百五十六萬五千三百四十五人。天主教民七百二十萬九千四百六十四人。希臘教民五千四百零
九萬三千八百十人。猶太教民二百六十一萬二千一百七十九人。回教民二百三十五萬九千三百七十二人。坯
根教民二十五萬五千九百七十五人。西班牙。一千八百六十七年。耶穌教民二萬人。天主教民一千六百七十一
萬人。瑞典挪威。一千八百七十一年。耶穌教民五百九十萬三千五百八十七人。天主教民八百八十九人。希臘教
民四十五人。瑞士。一千八百七十二年。耶穌教民一百五十六萬六千三百四十七人。天主教民一百零八萬四千
三百六十九人。歐洲之土耳其。一千八百七十二年。耶穌教民二萬五千人。天主教民六十四萬人。希臘教民七百
六十萬人。猶太教民七萬人。回教民四百五萬人。坯根教民二十三萬人。</p>
<h 3>西國來華傳教人數</h>　<p>中國傳教之人。天主教法國為多。耶穌教英國美國為多。按光緒十三年新報。天主教在中國
傳教者。法國。四百人。分於十三省。意大利國。八十二人分為四省比國。二十九人。分為二省。日斯巴尼亞國。二十九
人。德國十四人。共五百五十四人。光緒十五年新報。耶穌教在中國傳教者。英國四百九十八人。美國二百四十五
人。德國與歐洲他國立會者。四十九人。自立會者四人。各國會四十一人。共八百三十七人。</p>
