<pb 二><rh>泰西各國名人言行錄　卷一</rh>
<ti>凡例</ti>
<p>一是編曰錄錄舊也前言往行凡信而有徵者均足以資觀摩</p>
<p>一是編錄各國言行而統之曰人<蓋R>本三才而言上自王侯以及諸藝學家均得賅之以人也</p>
<p>一已譯西書其詞句多欠雅馴或且失之膚淺此書採取多書多加刪攺然事實則仍之無絲毫敢失
真也</p>
<p>一諸書譯音互異往往一人一地各譯一音合而錄之折衷非易此書於習見者則仍其名否則攷其
事實定而歸一附注於下</p>
<p>一同一事實諸書有前後倒置或年代參差者則取三占從二之意以正之別為註釋條於後</p>
<p>一諸家議論擇其精者附之於後至其説之然否則閲者各有見<解R>尚其諒之</p>
<p>一中國史志汗牛充棟故通鑑綱目之採擇其例甚嚴西史則譯者頗少故此書蒐集其例從寬所期
閲者勿咎其玉石雜投良楛羅列也</p>
<p>一教會諸書往往雜<?>耶華神語<若R><001><001>然命之者此書一律淘汰故原始諸篇一宗格致家之説取其
有理可憑也至其事實則亦可以見西國之故事故仍之以供㕘攷</p>
<p>一中西交涉雖細必載以為考古家外交家之助</p>
<p>一書中頗參已意發為論説或就事論事或別有會心皆一時興到之作無甚精意幸閲者勿苛責之</p>
<p>一此書易稿已十餘次然體例章程恐尚有未盡劃一之處幸閲者諒之</p>