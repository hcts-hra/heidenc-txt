﻿<pb 一a><rh>泰西各國名人言行錄　叙</rh>
<ti>序</ti>
<p>昔紫陽夫子著有宋名臣言行錄一書而浯村朱公始六國迄有明上下數千年凡
我國名臣言行粲然大備其有裨於世道人心者誠非淺鮮然兹第就亞洲亞一洲
而言之也至今日而環地球而計之得大洲者五綜五大洲之國而計之其大者有
英法德美奧俄意比諸國其餘小國悉數難終想五洲之大山川之廣輪船鐵路電
綫之旁午交錯於寰中户庭重譯<萬R>國來同是造物特神其用欲使環球大地域不
分歐亞種不分黃白以並臻大同之盛而化其畛域之私相與觀摩盡善焉夫前數
千年之歐西其拙撲簡陋似亦無異夫我國者無何窮則思變變而日新泰西諸大
國遂得鷹瞵虎視雄長乎地球雖或盛衰不一而其間名王名宦名將名儒以及聲
光電礦汽化童學諸名家之可攷而知者非特其<?>王有嘉言懿行足為我國龜鑑即
凡其臣其將所行之新政所立之新法或文事或武備凡有關於國計民生者安在
不足以廣我見聞供我採擇也耶故兹編特統西國已譯未譯諸書彙而錄之非第
錄其人也錄其所言所行之可以擇善而從也故是編名曰言行錄而統之以人者
上自王公下迄諸<藝R>學均以人賅<?>之本三才而言也姑無論為大國為小國為大人
<pb 一b><rh>泰西各國名人言行錄　叙</rh>
為小人為商為農為工為士為節義為隱逸各得立名於天地間即不愧為名人故
是編名曰各國名人言行錄惟限於識量所集無多祈閲者諒然亦已得十之一二
也異日作外交之掌故憑同胞之借鑑其以此夫至欲與紫陽公相媲<?>美則吾豈<?>敢</p>
<p ii>峕在</p>
<p>光緒二十九年癸卯之峩<?>春王正月人日　谿上張兆蓉<芙R>侯甫謹識於中西學堂</p>