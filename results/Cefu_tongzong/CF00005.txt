﻿<pb 一a><rh>策府統宗　例言</rh>
<ti>例言</ti>
<p>一是編廣延博雅就所專長分類纂輯閱三寒暑而成凡為卷六十有五為部一十有二首
列經史子集次以吏戶禮兵刑工而以天文地理終焉每部各繋子目尋本源訂譌<?>謬稽
詳略究異同補闕蒐遺析疑辨似折衷至當足資條對庶與統宗二字名實相符</p>
<p>一引用各書例標朝代姓名書目間有變例處若經部但稱某注某疏史部但稱某史眾所
共知不復標朝代人名又若其書采輯既多前後屢見但標書目以便省文惟原文不敢
竄改過繁處略有删節亦不妄加一字原注則用雙行小字別之</p>
<p>一近時名家著作攷据辨論儘有精確處是編輯入頗多其書目兼有但列姓名未標　國
朝者閱者自能分別取其精義弗以姓名書目誤入條對又若經部中有引證篆文金石
中脫文作□者及西法中有畫作形象者略見一二以存原文行款慎勿誤入試卷</p>
<p>一經部悉照十三經編次有總論羣經者則於各經外另冠一條如三禮總三傳總之類學
庸亦依次分纂條數過繁不復坿入禮經經部之末復列小學韻學二類務使博采無遺</p>
<p>一羣經疑義自有本末彼此異同又當參攷如堯典月<令V>中星不合禹貢識方
合易象河圖與洪範通詩風雅頌與樂章通其不合者固當折衷以求其同其相通者又
當辨別以究其異今權其輕重以為詳略若卜筮本易而詳於左傳貍首本詩而列於禮
今仍於易詩及之以便檢閱</p>
<pb 一b><rh>策府統宗　例言</rh>
<p>一前賢撰述乚部尚多今蒐羅羣籍選其有關條對者循正史次第摘錄每史各分子目曰
體例異同拾遺刊誤辨正附存末附金石一類以廣搜羅</p>
<p>一司馬公通鑑朱子綱目二書相為表裹易傳<記V>而為編年深得春秋遺意擇其有資策問
者列為一類他若編年紀事別史雜史詔令奏議傳記載記亦各分一類以清眉目</p>
<p>一金石類分子目七曰敘書舉例證經訂史釋詞辨誤襍附所引先後悉照本文年月依次
編入後附法帖從其類也</p>
<p>一子部道學類一曰學派記諸儒學術授受淵源依棃洲黄氏謝山全氏學案二書縷分類
聚各記數言以明宗旨一曰列傳記諸儒名號諡法及學者稱謂至於撮略區分九家以
類相從餘如摘言補注刊誤襍附等類仍於目錄中標出諸子姓名以便繙閱</p>
<p>一集部厯代藝文無慮數千百家今上溯漢<魏V>下逮元明擇諸大家集提要鉤无按朝分摘
以存崖略惟文選為集家之祖評注各家指不勝屈另列一類較為詳贍</p>
<p>一吏部分官制銓選考課相業循吏貢舉六類儒吏廉吏附入循吏中各類仍按朝分列以
見次序</p>
<p>一戶部以田農正供為要摘錄不厭其詳今<002>十三類厯代度支掌故已括其中</p>
<p>一禮部分類二十有五備錄厯朝典制其有關經義者可於經部三禮類參互考訂益徵詳
備</p>
<pb 二a><rh>策府統宗　例言</rh>
<p>一兵部兵制馬政保甲三類按朝編次至訓練船政車戰三類條數不多併入兵制內只於
目錄後標明以免遺漏又列海國上下兩類分子目八專輯海外今存諸國詳<紀V>源流著
其疆土物產俾資考索當世縱談洋務故於戎事藝學纂錄特詳公約公法一并附及惟
入貢通商仍錄至前明而止</p>
<p>一刑部類曰刑制赦宥弭盜仍按朝編次而以刑制雜附終焉</p>
<p>一工部首列水利總次引河防以河防要工論時務者不可不知故採輯諸書不憚其詳</p>
<p>一天文地理本宜入吏戶兩部然在經史部中亦多散見因條數較多復輯兩部以歸專一</p>
<p>一天文詳於𠩵象考成分上下後三編上下編乃</p>
<p xx>聖祖仁皇帝手定後編則厯久而加精者是編以後編為本<兼V>採上下二編梅氏𠩵算全書若前
代之周髀算經新法𠩵書等編並皆博采以期明備西法尤為近時所尚故談天天文須
知等書並採焉</p>
<p>一算學舊輯無多今其學日精一日　國家以之取士與文藝並重今以線面體分類本數
理精藴而益以天元一借根方代數術周髀為算書之祖幾何乃萬法之宗錄之篇首俾
知本源所在中西一貫後附疇人傳擇錄更見詳備</p>
<p>一地理部首列羣書總類次列都會疆域仍分朝代以詳沿革各省州郡山川水道以地分
類四裔諸國祇及前代若近日東西洋別見海國類中不復闌入末附釋地以今地釋漢
<pb 二b><rh>策府統宗　例言</rh>
西域並資輿地家考證</p>