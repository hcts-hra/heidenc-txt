<pb 二a><rh>西史綱目　卷一</rh>
<ti>凡例</ti>
<p>一用中西紀年便考訂也用中國紀年附注西厯於下明正統之有在也</p>
<p>一以四裔編年為綱凡編年表所有者博考而為之目編年表所無者则
附列其前後諸條內</p>
<p>一既仿通鑑綱目之例則綱之中宜絫筆削故雖以年表為綱但取其事
實而不襲其言語</p>
<p>一已譯西書其詞句多欠雅馴或且失之膚淺此書採取各書多加删改
然事實則仍之無絲毫敢失真也</p>
<p>一諸書譯音互異往往一人一地各譯一音合而錄之折衷非易此書於
習見者則仍其名否則攷其事實定而歸一附注於下</p>
<p>一同一事實諸書有前後倒置或年代參差者則取三占從二之意以正
之別為注釋條於後</p>
<p>一考據家援引類注出處然通鑑及綱目無是例也且此書采輯諸書多
<pb 二b><rh>西史綱目　卷一</rh>
非原文或有數書相同者或有剌取其一二語一二字者若概注出處
頗嫌繁琐</p>
<p>一諸家議論擇其精者附之於後至其說之然否則閱者各有見<解R>尚其
諒之</p>
<p>一中國史志汗牛充棟故通鑑網目之採擇其例甚嚴西史則譯者頗少
故此書蒐集其例從寬所期閱者勿咎其玉石雜投良楛羅列也</p>
<p>一教會諸書往往雜𫆀華神語若<001><001>然命之者此書一律淘汰故原始
諸篇一宗格致家之說取其有理可憑也至其事實則亦可以見西國
之古事故仍之以供絫攷</p>
<p>一是書兼載日本史事而統名曰西史者則以東方惟此一國西多而東
少也</p>
<p>一中西交涉雖細必載以為考古家外交家之助</p>
<p>一凡曾為中國藩屬如暹越緬朝等皆不載者不忍載也惟遇歐西𧖟食
<pb 三a><rh>西史綱目　卷一</rh>
之處則不能不載</p>
<p>一　本朝域內史事如非交涉則亦不載葢既名西史其體例宜然也</p>
<p>一書中頗參已意發為論說或就事論事或別有會心皆一時興到之作
無甚精意幸閱者勿苛責之</p>
<p>一此書易稿己十餘次然體例章程恐尚有未盡劃一之處幸　閱者諒
之</p>