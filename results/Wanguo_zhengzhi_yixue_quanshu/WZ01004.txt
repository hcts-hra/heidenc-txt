<pb 一a><rh>萬國政治藝學叢攷序</rh>
<ti>萬國政治藝學叢攷序</ti>
<p>我 朝沿前明舊制以八股取士童子束髪受書其父
若師即授以高頭講章使埋首其中以為掇取青紫地
步雖有一二英俊之士不屑為所束縛而功令所在不
得不随俗浮沈誦馬習馬上以是求下即以是應而中
國人才遂寖以颓廢而不能自振矣嗟乎時局如此非
變法不足以圖存而變法尤以培植人才為第一要義
夫麟鳳丕擇地而生芝蘭舆凡卉相錯何地無才徒以
不知所以作育裁成之道長使老死於八股八韻之中
豈不可為浩嘆也耶戊戌之夏我 皇上銳意鼎新
<pb 一b><rh>萬國政治藝學叢攷序</rh>
力求郅治特詔廢八股改試策論天下喁喁望治未幾
而復試八股豪傑之士靡不沮喪洎乎去歲畿輔變起</p>
<p>兩宮西狩創鉅痛深之後我 皇太后 皇
上知變法之不可或緩於十月十六日特頒明諭永廢
八股鄉會各場一律改試中國政治史事暨各國政治
藝學策論大哉 皇言如綸如綍此誠我中國轉弱
為強之一大樞機而薄海內外士子所當鼓舞懽忻而
奮發策勵者也特是以向所研精八股之人而驟欲其
縱談萬禩橫議五洲雖其中未始無博通古今之士不
難出向所學以應上求而在鄉曲迂墟見聞未廣使無
<pb 二a><rh>萬國政治藝學叢攷序</rh>
彙集大成之書以資觀覽何以籍通曉而便討究同人
有鑑於比因殫數人之力	需數月之久博采東西新譯
諸書不下數十百種提要鉤元旁搜曲證掇其菁英去
其糠粃融會貫通以成一書名曰萬國政學叢攷上下
兩編分二大綱曰政治叢攷曰藝學叢攷政治叢攷所
隸疆域攷等二十攷藝學叢攷所隸算學攷等二十攷
皆為總目總目所隸為分目分目所隸為條目靡不井
然秩然巨細畢包事簡而賅言精而審誠善製也茲同
人亟欲問世以饜閱者先以政治叢攷付諸石印藝學
叢攷俟脫稿後即行續刊誠恐急就之章挂一漏萬故
<pb 二b><rh>萬國政治藝學叢攷序</rh>
慎之又慎精益求精務期無負初心而後已惟為學識謭
陋千慮必有一失世有通人繩其愆而糾其謬則幸甚
光绪二十七年冬月编輯者序</p>