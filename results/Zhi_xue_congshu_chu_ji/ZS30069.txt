<pb 一a><rh>陳序</rh>
<ti>長江礮臺芻議序</ti>
<p>自英吉利闖長江江南始修礮隄制甚觕略無可紀述迨日
本入臺灣乃規橅西法以甃礮壘其後稪易暗臺爲明臺自
吳淞以上至於金陵皆有所固護而前門而螺螳而後門螺
螳其礮之制亦紛綸具陳舉凡勢之險夷壘之規制卒之精
羸器之良<?>楛皆會計於金陵籌防局余著京口兵事通紀以</p>
<p>國朝兵備紀<?>終篇往來江上居稽而行詗耳目之所及脛
腓之所周專意此事少識崖略頗欲寫籌防局案審其曲折
匄於沈愛滄觀察者屢矣愛滄亦允之而卒不可得吾友姚
君石荃振奇人也負經世之志嘗備員局中亦不得請觀舊
牘鬱鬱無所發舒乙未之冬江南有勘礮臺之役石荃從焉
<pb 一b><rh>陳序</rh>
余疏欲問者十餘事與之石荃兩厯諸屯盡得其說條所欲
陳輔以圖說並編礮位以資攷覽雖於建壘之前事不及述
其本末若其地形<?>之離合壘式之堅脆利器之盡遭瘡痏練
事之尙待講求掎摭癥瘕不俯仰於洋將之議論上之幕府
亦無所將迎顧悸余甚壯之復不自祕冀殫心時局之士有
以消息於其閒何其用心之深也或疑之曰此稟摺公牘耳
不祕諸吏而問諸世乎余曰此乃大惑<?>之說也世之爲吏者
以文書朱墨自詭塊然獨守其故紙塵坌蠧折任其斷爛而
不爲董理在上者復於舊例不能備識有所規畫拱手以寄
命於吏竊<?>嘗私自憤恨以爲　國家旣不能廓清積牘省一
切虛僞之政莫如卽事之實者歲造政單如泰西例軍實所
<pb 二a><rh>陳序</rh>
在則區義類編圖表以詳稽之如是則治事者不問吏胥而
綱目固已舉矣明之士大夫猶知此義故胡宗憲督師備倭
箸籌海圖編海防論廣謀綏伐其幕士鄭若曾復輯江南經
略以察敵情其時倭寇江海僅於剽略非有獵人土地之志
而從事其間者日與之驅逐復舉夫戰守之方與一世之人
講求之此勞人志士之精神也我　國家當道光之際外患
階厲紛紜擾攘獨關忠節公廣集軍牘輯籌海初編虎<?>門身
殉無人𢊷續光緒十年法越之役薛叔耘分巡浙東護<?>諸軍
持敵鎭海輯文牘書檄電報編浙東籌防錄爲海防之嚆矢
十五年粵督張孝達尙書撰　進廣東海圖說分編成案凡
綠營防勇之制新臺廢壘之數皆載之爲懲毖之計其他編
<pb 二b><rh>陳序</rh>
例案者竟無所聞往讀西人軍械書往往推論舊規以得新
畫二者磋磨乃歸盡善江南經營礮事二十餘年矣擇地攷
式選械校技之說至今而未有定遣員巡視歲有故事然奉
檄往者亦未嘗觀舊檔咨故實備臨事之研究故受壘軍之
飾欺不能有所指論歸報於上不曰合法卽謂得力幸上之
無以證其非以虛文相挻相倚茍吾之說千夫一狀不可究
詰雖有深識之士懽然畢力願爲世用欲一省識營造之法
式備禦之事例懣然而不知其源詎非深祕諸吏之過歟吾
所以讀石荃之書三歎不已而有無窮之望<?>也光緒丙申夏
六月丹<?>徒陳慶年</p>