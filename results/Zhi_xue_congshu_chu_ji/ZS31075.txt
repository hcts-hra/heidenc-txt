<pb 一a><rh>序目</rh>
<ti>擬請中國嚴整武備說序目</ti>
<p>予厯戎行有年矣久欲將目覩耳聞者傳之於事筆之於書
以供眾覽俾中國兵弁有所則傚法至速藝最高也無如剞
劂殊難有志未逮去冬到滬晤傅蘭雅先生道及此意先生
慨<?>然許之參人格致彙編以廣播傳舉凡管窺所及均用尋
常文理不尙及典華使人人皆易翻閱葢德國兵法固與他
國不同中外所共見共聞稱道勿衰者也何以見之予本德
人在國從戎十年之中作師長八年如德奧一役身經數戰
披堅執銳履險如平者數次書而訓練夜而講求迨同治九
年來華承鋼礮厰主克鹿卜面囑表白克鹿卜後膛鋼礮製
作之精工料之堅無有過於此者使中國皆知其礮之犀利
<pb 一b><rh>序目</rh>
無匹也旋奉襄辦軍務厯十年之久蒙諸大憲優加獎勵并
有外國兵船管帶觀我陣法亦蒙獎許憶自十年在華襄辦
軍務雖不敢妄自誇張亦堪自信若使中國兵弁效法德國
予所深悉至能學與否予可决其必成惟中國規矩律例古
今事蹟風俗民情中外交接之處其中有益於用兵者或未
能深悉卽所成此編亦不敢期各大憲一槪信從但求於所
言二十條內酌採四五條請爲試驗則予願已足是編所陳
各節大半講求德國武備至德國兵法與中國兵法不妨互
証參觀後幅厯敘各條皆因中國兵法有不能盡善之處因
摘而述之所望<?>擇尤而效改觀一新並無他意存焉而已葢
凡有國必有人一人教之人人化之一國創之各國效之從
<pb 二a><rh>序目</rh>
此互相施受則道一風同胥天下而交受其益理固然也况
中國素稱富强之邦獨是數千年來並無他國來往所以各
種技藝格致等學皆未探索自中外通商以來交誼日親漸
覺泰西藝學而於國計民生均有裨益且一切學問當以武
備爲第一要務前會<?>文正公奏𦢌有云若我國學習泰西技
藝宜先學泰西兵法其次則製造輪船等事葢一人有一人
之長一國有一國之長此或勝彼彼或勝此各有專長如英
國以造舟爲獨擅緣英國地居海濱往來貿易海面居多造
舟是其習慣德國則以陸路練兵爲要務倘法奧俄諸鄰國
一旦搆兵啟釁皆可由陸路而進故操練防範最爲嚴肅德
國之長於此可見十年以前外國常有議及法國兵强此特
<pb 二b><rh>序目</rh>
未知德國兵事者乃有此議彼法皇拿波崙第三于同治九
年亦因不識德國兵力率眾進攻鏖戰月餘兵敗就俘遂向
德皇謝罪曰今而後吾知天下兵强礮利惟德國稱巨擘焉
踰六月法國百萬之師全軍皆墨生擒兵弁四十五萬逃亡
者不計其數查德國武備始基爲先皇弗立得立世所創時
共稱天下第一統帶根基旣成今皇韙良<?>第一肯搆肯堂竟
成事業其間佐帥毛爾格等贊襄之功居多百餘年來功成
業就竭力盡心國富民强之象日復一日而懦弱之風永不
復覩矣鎗炮之增添無以復加糜爛之器置<?>之高閣矣兵法
之善洵無比倫如此勁練然猶不敢稍事懈弛又必隨時興
利除弊而其軍務雖在承平無事之秋兵弁法度兵餉優絀
<pb 三a><rh>序目</rh>
俱有一定章程不得稍有改移卽瑣屑細故亦皆載@定章
通國皆知無分等級賞罰分明現在德國兵隊整齊嚴明洵
稱獨步閱是編者未聞他國兵隊若何必問何以此編獨論
德國隊妤予無多言便可回答所謂好隊者先要兵弁遵依
統帶調遣鎗炮器械時時預備爭戰地步無論何時聞呼卽
至如居民曾<?>充練兵一聞警報無不爭先恐後領取號衣器
械三日之內皆可調齊似此迅速德國兵隊至于此極予所
以不厭瑣煩剖晰縷陳以公同好非謂軍旅之事祕而不宜<?>
也予生長德國愛國之心固不能忘現在中國教練亦願中
國兵弁早日改觀期與德國兵法如出一轍而且中德兩國
同敦和好允宜共慶昇平萬年安泰管窺之見幸勿以河漢
<pb 三><rh>序目</rh>
視<?>之光緒六年正月山東登榮水師教習瑞乃爾自識於軍
次</p>