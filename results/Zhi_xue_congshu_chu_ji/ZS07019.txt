<pb 一a><rh>肄序</rh>
<ti>肄業要覽序</ti>
<p>閒嘗考悉英國之肄業在大書院中所誦習者則重希利尼
羅馬之古時著作及本國之舊文皆無當於實用者也昔咸
豐時有英國名士史本守先生目擊情形<慨V>然有<感R>思欲挽
救於將來著之於册名曰肄業要覽今取而讀其書亦不激
不隨其所論列又確中時弊凡歐洲法德意俄荷丹恒諸國
深知其益而譯以本文若美國本係同文可不必贅其後肄
業之中具有實用而國家因之寖昌寖熾臻於富强恨吾華
人曾未之見也我中土學問之弊固有不類而類者雖曰以
之自鏡未必盡同然於其剔弊諸法亦足餉我無窮予因暇
時譯以成書以效芻@之一得第恐文詞蕪陋不足達其所
<pb 一b><rh>肄序</rh>
言惟三復及之以<返R>觀內証是亦予之所望也夫是爲序時
光緒八年孟冬上澣滬城顏永京書於約翰書院</p>