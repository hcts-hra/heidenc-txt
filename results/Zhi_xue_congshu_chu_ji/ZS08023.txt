<pb 一a><rh>序</rh>
<ti>德國學校論略序</ti>
<p>比年德與諸鄰國戰必大勝之夫德之鄰皆强國也而德之
兵必出於學校人人向義故能勝之竊歎德之用兵何以甚
合我中土聖人之教也以不教民戰是謂棄之德人其知之
矣今年德教士花君之安以所著德國學校論略介美國衞
公使問序於余余展讀之始知德國之必出於學校者不獨
兵也葢其國之制無地無學無事非學無人不學曷言乎無
地無學也鄉則有鄉塾郡則有郡學其國境之內無論在邑
在野無不爲之立學焉曷言乎無事非學也文則有仕學院
武則有武學院農則有農政院工則有技藝院商則有通商
院四民之業無不有學已其他欲爲師則有師道院欲傳教
<pb 一b><rh>序</rh>
則有宣道院又與實學院格物院船政院丹青院律樂院凡
有一事必有一專學以教之雖欲不<精V>不可得矣曷言乎無
人不學也男固有學而女亦有學平人固有學而疲癃殘疾
聾瞽瘖啞無不有學孤子無父母者童子有罪者皆設一學
以收教之且其國之公令八歲以上不入學者罪其父母故
食德之毛踐德之土必入德之學矣夫無地無學則朝出侍
函<?>丈<?>夕歸修定省而負笈遠<遊R>千里思親之患可以免矣無
事無學則今日之所講卽異日之所行而所習非所用所用
非所習之弊可無慮矣夫質猶田畝也學猶開墾也雖有膏
腴不墾則荒雖有良材不學則廢國無不墾之地則米粟不
勝食國無不學之人則賢才不勝用國之盛衰繋乎人德國
<pb 二a><rh>序</rh>
學校之盛如此將見人才輩出其國必日盛一日佛氏之說
有所謂金輪聖王者我葢有望於德國之主焉<?>豈特兵之有
勇知方而已哉同治癸酉季冬海甯李善蘭序</p>