﻿<pb 一a><rh>序目</rh>
<ti>新政策敘目</ti>
<p>教民之法第一</p>
<p>養民之法第二</p>
<p>安民之法第三</p>
<p>新民之法第四</p>
<p>敘曰天下之土地由狹而漸廣也天下之人民由少而漸多
也中國當堯舜之時禹貢九州之地古之所謂中原者約爲
今之山西直隸山東河南陜西數省及湖北江蘇安徽之半
省其時人民戶口之數雖不可詳考大抵數百萬千萬而止
耳地大而人少故國家養民之政及生民各謀自養之法皆
沛然而有餘及漢唐以來戶口之蕃增至五六千萬各省或
<pb 一b><rh>序目</rh>
有餘或不足國家於是有賑恤之政而生民患貧患寡不均
不平之弊<遂R>生及至</p>
<p>熙朝承</p>
<p>天膺<運R>休養生息</p>
<p>累朝以寬大爲心乾嘉之間天下戶口總數陡增至四萬萬
是較漢唐而又多八倍矣人民加多而土地不加闢則財產
物業之數亦毫無所增向以一人食之而有餘者今以八人
食之而有所不足也此必然之理也且不獨中國然也泰西
各國莫不然英國三島之地三百年以前戶口不足千萬及
後生齒日益蕃庶而四面距海土地無可擴充乃不得不廣
<造R>舟船通商於美洲斐洲印度各處而商<途R>所闢彼此均利
<pb 二a><rh>序目</rh>
貿易大興夫<遠R><適R>異國昔人所悲英國之民亦豈不欲安居
故土哉地小人眾養贍無資其輕於遠出者<情V>有所不得已
也商旅足跡所經如美澳斐三洲人稀土沃不知耕作英人
商於其地者乃代爲開闢墾種久則安家業而長子孫以有
餘補不足交易而退各得其所人者天所生也天旣生之不
能不謀所以養之故今日萬國大通天之道也仍欲閉關絕
市者<逆R>天者也此時中國情形按方里人數地狹人稠加倍
於當日之英國而咸豐以前沿習舊法杜絕外人致有夫<?>和
之事幸賴</p>
<p>皇太后聖明主持於上恭親王及各大臣洞<達R>外情承流宣
化於下和議旣定商埠乃開內亂旋平外交益固海內外之
<pb 二b><rh>序目</rh>
人喁喁然嚮風慕義以爲此後交相益交相養交相利遂將
永保太平矣不意癸未甲申以後忽有人持主戰之議廣徵
船礮增<置V>甲兵冀以一戰張威復嘉道以前之舊制殺機所
召遂有好戰之法國乘之復有習戰之日本<繼R>之棄好從仇
竟釀去年之<禍R>故戰之一字上逆天心下逆人心亦決非</p>
<p>皇太后恭親王當日講信修睦協和萬國之心不過二三愚
人不學泰西養民之妙法<祇R>講西國槍炮之<勢V>力欲以挑釁
興戎取功名如反掌耳今幸</p>
<p>皇太后深宮訓政仁覆萬方</p>
<p>皇上天<縱R>聰明博學多能<綜R>貫中外天人之理恭親王及各
大臣咸洞悉本原和衷共濟不惟欲中國安且欲使薄海內
<pb 三a><rh>序目</rh>
外萬國之民舉安此心卽天心也此道卽天道也此理卽天
理也惟欲使萬國舉安必須安中國今日中國之要事莫亟
於養民養民之要事莫亟於新政約而徵之切而指之在</p>
<p>中國</p>
<p>皇太后</p>
<p>皇上順天順人之一心而已矣然而物有萬殊理歸一本得
人則治惟斷乃成必須羅致各國至明至正之通才以廣行
各國已行已驗之良法不及二十載中國之大富大强蒸蒸
然日興隆隆然日上巍然煥然爲四海萬<邦V>一首國有非今
日之意料所能及者功同操券而效可刻期薄海內外五大
洲中當必有冠世通才能印證吾言之不謬者光緒二十一
<pb 三b><rh>序目</rh>
年十一月二十七日李提摩太自敘於京都施醫院</p>
<ti>黃岡陶舫溪承刊</ti>