﻿<pb 一a><rh>界約首</rh>
<ti>@俄界約斠注敘例</ti>
<p>@地之上兩國交界之袤長無有逾我中國與俄羅斯者自
@熙至今中俄修訂約章凡二十有五專主界務者十有八
<sm>@書\\@錄</sm>兼及界務者三<sm>是書\\摘錄</sm>其專主商務者四而已<sm>是書\\不錄</sm>恂有
@讀界約者有年矣祇以未獲精確輿圖莫由知邊徼之山
川<?>形勢卽莫由知界約之沿革得失歲庚寅隨節歐羅巴得
彼國所刻中俄交界或分或合之圖不下三十本<sm>英法德各\\國亦皆留</sm>
<sm>心中俄交界\\故咸有圖</sm>於地勢始稍明曉逾年春奉調赴俄羅斯時我
出使大臣吳縣洪侍郎鈞譯印界圖三十五幅方成是爲中
國界務總圖之始亟取讀之益於界約有所領悟又逾年訪
得俄文最精最新之亞細亞洲交界圖<sm>中國交界之外<?>兼及\\布哈爾國波斯國一</sm>
<pb 一b><rh>界約首</rh>
<sm>帶交界故名之曰\\亞細亞洲交界圖</sm>印行尚未畢工中國界綫所經者凡十幅
其九幅已成<sm>原圖共二十七幅其有中國界綫而尚未印行\\之一幅則卽現議未定之帕米爾一帶地也</sm>
東起圖們江口西訖喀什噶爾西境此圖於山形起伏<sm>西圖\\講求</sm>
<sm>繪山務使峰巒方向高卑并占\\地上面積若干皆可於圖見之</sm>水流巨細<sm>山脈明顯則水\\道亦自然明顯</sm>驛
路分合各別爲色尤令人寓目卽了取與界約同讀凡約中
不甚可解之處至是獲通其大半又訪購得洋文原約與漢
文互相比勘知漢洋文不符之處甚多且往往洋文易曉而
漢文難通於界務劇有關係<sm>洋文原約使廨無有其訪購未\\得之本本擬向彼中官藏本鈔</sm>
<sm>錄彼例不禁嗣因事未\\累<?>故仍多未見洋文者</sm>因薈萃中俄交界各約略采官私記
載考界綫之沿革訂約文之異同爲之疏通而證明方今中
外交涉以俄國爲第一强鄰而中俄交涉又以界務爲第一
<pb 二a><rh>界約首</rh>
要義世多一能讀界約之人卽多一能通界務之人亦卽多
一能裨大局之人謂非當今之亟務乎若更將俄文新圖譯
成漢文大致本洪氏界圖按一約繪成一幅<sm>當繪十\\二幅</sm>俾有一
界約卽有一專圖離之爲各約分圖合之成交界總圖<sm>經緯\\綫尺</sm>
<sm>寸比例相同則分\\圖可合爲總圖</sm>則於邊務尤爲裨益矣光緒十有九年癸
巳二月歸安錢恂謹識</p>
<p>發凡</p>
<p>一中俄交界宜就東北西三次初約分爲三大段東段自圖
們江口起至額爾古<納R>河口止康熙二十八年舊約而咸豐
八年十年兩次更改者也北段自額爾古納河口起至沙濱
達巴哈止雍正五年所定至今未改者也西段自沙濱達巴
<pb 二b><rh>界約首</rh>
哈起至<浩V>罕故墟止同治三年立約而光緒七年九年十年
更改者也今就地勢約文釐爲七卷<sm>一二兩卷爲東界三卷\\爲北界四五六三卷爲</sm>
<sm>西界七卷\\爲坿錄</sm></p>
<p i>中俄交界固宜就三次初約分爲東北西三大段三大段
中又宜就列次勘分約記分爲十二小段東大段康熙二
十八年所立黑龍江界約至咸豐八年愛琿立約而一變
十年北京立約又一變而十一年之勘分東界約記但本
北京約設立界牌於地址初無出入光緒十二年重勘琿
春東界收回黑頂子地方補立界牌<sm>中俄定界十餘次惟\\此一次不失地且有</sm>
<sm>收回地方\\亟表出之</sm>至興凱湖止其北以水爲界無所更改當以圖
們江口至興凱湖爲第一小段<sm>光緒十二年重勘\\琿春東界約記</sm>興凱湖
<pb 三a><rh>界約首</rh>
之北沿鳥蘇里河溯黑龍江至額爾古納河口爲第二小
段<sm>咸豐十一年勘\\分東界約記</sm>北大段雍正五年所立恰克圖界約至
今未改當以額爾古納河以西至恰克圖爲第三小段<sm>雍\\正</sm>
<sm>五年\\界約</sm>以恰克圖以西至沙濱達巴哈<sm>卽沙畢\\納依</sm>爲第四小段
<sm>亦雍正五年界約因地段太長\\故分爲兩小段餘俱一約一段</sm>西大段最爲<糾R><紛R>咸豐十
年北京約已引其端同治三年所立勘分西北界約記自
沙濱達巴哈直至浩罕邊界止<sm>其時浩罕尚未全\\入於俄故有其名</sm>而九年
之烏里雅蘇臺界約八年之科布多界約九年之塔爾巴
哈臺界約均從此出至光緒七年中俄改訂條約而伊犂
之西界一變<sm>卽收回伊\\犂一案</sm>齋桑淖爾之界一變<sm>此因收回伊\\犂之帖克斯</sm>
<sm>川而兼改此界\\故在改訂約中</sm>而八年之伊犂界約喀什噶爾界約九年
<pb 三b><rh>界約首</rh>
之哈巴河上界約阿拉克別克河上界約十年之喀什噶
爾界約均從此出當沙濱達巴哈至柏郭蘇克<sm>條約或作\\布果蘇克</sm>
<sm>達巴哈界圖\\作博果蘇克</sm>爲第五小段<sm>同治九年烏里\\雅蘇臺界約</sm>以柏郭蘇克至
烏蘭達巴哈<迆R>西之大阿勒泰嶺西麓爲第六小段<sm>同治\\八年</sm>
<sm>科布多\\界約</sm>以大阿勒泰嶺西麓至賽里烏蘭爲第七小段<sm>光\\緒</sm>
<sm>九年科布\\多界約</sm>以賽里烏蘭至哈巴爾蘇爲第八小段<sm>同治九\\年塔爾</sm>
<sm>巴哈臺\\界約</sm>以哈巴爾蘇至阿勒@<sm>卽阿拉\\套山</sm>之喀拉達巴罕爲
第九小段<sm>光緒九年塔爾\\巴哈臺界約</sm>以喀拉達巴罕<sm>卽喀爾\\達板</sm>至那林
哈勒噶<sm>界圖作那\\林闊勒</sm>爲第十小段<sm>光緒八年\\伊犂界約</sm>以那林喀勒噶
<sm>卽那林哈\\勒哈河</sm>至喀克善山<sm>與別牒里\\山相近</sm>爲第十一小段<sm>光緒八\\年喀什</sm>
<sm>噶<?>@\\界約</sm>以喀克善山<sm>又名愛哩庫庫爾圖克又名\\貢古魯克又作廓克沙勒山</sm>至烏仔別
<pb 四a><rh>界約首</rh>
里山口爲第十二小段<sm>光緒十年喀\\什噶爾界約</sm>都几三大段十二小
段自烏仔別里山口以南卽未經分定之帕米爾過帕米
爾則中俄之界已畢當與英屬交界尚未勘劃<sm>此十二小\\段卽可爲</sm>
<sm>繙譯界圖\\之新例</sm></p>
<p>一中俄界約康熙雍正乾隆所立但有滿蒙文俄文而無漢
文咸豐所立閒有譯成漢文者同治以來始皆兼用漢文凡
由滿蒙文或俄文譯出之約各本所載字句往往殊異<sm>西人\\於我</sm>
<sm>國各約多有通行傳刊之本以供談交涉者所考\\究其英法文中俄交界各約類皆從俄文傳譯</sm>茲編所錄
統據譯署所刊中俄約章會要及續編惟乾隆三十三年一
約新從法文譯出爲譯署所未刊</p>
<p>一界約最重地名而地名譯字難期畫一各書各圖不同無
<pb 四b><rh>界約首</rh>
論矣卽界約之中此約與彼約不同甚或一約之中前後互
異驟讀之不知卽爲一地良由我國向無一定圖籍而邊界
地名又非人人所誦說也今取洪氏界圖地名異文注於約
文之下將來圖學大開不能不以洪圖爲嚆矢庶可依文覓
圖<sm>洪圖三十五幅縱七幅橫五幅縱以一二三四五六七爲\\號橫以金木水火土爲號凡注言金一者卽縱第一橫第</sm>
<sm>一也言水一者縱第一橫第二也洪圖近今方\\出尚未大重於世然有功於中國學者非細</sm>至各約互異
處亦擇要加注以資貫串又地名數字數十字連屬書寫無
從知若干字爲一地名共有若干地名今證以各圖各書參
以洋文爲之離析句讀取便讀者閒有一二洋文圖籍無可
檢對姑從蓋闕<sm>洋文地名無論若干聲音大都祇爲一字其\\字首一字母必又大書以別於常字其或爲</sm>
<sm>沙濱達巴哈之類雖沙濱二音爲一字達巴哈三音爲一字\\而兩者之間必加一小畫以示連屬故洋<?>文地名無誤讀者</sm></p>
<pb 五a><rh>界約首</rh>
<p i>界約與地圖相輔而行我康熙乾隆兩朝　內府輿圖均
不經見江陰李氏摹刊六十四幅之本<sm>有蒙古新畺而不\\及界綫以外各地</sm>
湖北官刊三十二卷之本<sm>兼及界\\外地</sm>根據　內府爲大一統
之圖世稱善本然今昔界綫<迥R>殊厯年所定界約地名山
名水名論今日雖巳在界上而昔日則均在內地無如求
之圖中往往無有卽據音諦審亦或偶得而道里方向終
與約文不相脗合每次分界立約必有圖坿麗藏於盟府
亦不得見且聞其圖不盡據經緯綫測繪<sm>凡地圖不按天\\度經緯綫者萬</sm>
<sm>無凖理卽世俗所謂開方每方若干里者其僅繪一\\村一邑則可若圖至二三百以外地面亦不能取凖</sm>自光
緒十六年出使大臣洪侍郎譯印界圖而中國始有通行
之交界專圖有益實非纖細雖所據之俄文原圖初非彼
<pb 五b><rh>界約首</rh>
極精之本於科布多以西交界尚多缺漏而舍此更無足
據之圖故恂所斠注一以洪圖爲本</p>
<p>一界約地名但有漢文而無洋文若撰一洋文書牘而譯員
未悉地名之原洋文僅據漢音配譯必難脗合一有舛錯或
因之貽誤大局不可不愼茲據俄文各圖將約中地名之見
於圖者注以漢文別錄於後於譯務不無裨益惜不見於圖
及未見洋文原約者尚多如取譯署所藏圖約原本按名補
之尤成全璧</p>
<p>一此書凡頂格書及下一格書者皆界約原文約內夾注及
約文後下二格書者皆恂所考錄</p>
<p>界約目</p>
<pb 六a><rh>界約首</rh>
<p>康熙二十八年黑龍江界約<sm>大臣索額圖\\在尼布朝定</sm></p>
<p>咸豐八年愛琿條約<sm>將軍弈山在\\愛琿城定</sm></p>
<p>咸豐八年天津條約<sm>摘錄一條　大學士\\桂良等在天津定</sm></p>
<p>咸豐十年北京條約<sm>摘錄二條　恭親\\王等在京城定</sm></p>
<p>咸豐十一年勘分東界約記<sm>侍郎成琦在黑龍江定　中俄\\約章續編又刊有補譯烏蘇里</sm>
<sm>河東界俄文約記按所謂俄文約記者本卽勘分\\約記中之一篇初非別爲一事故坿錄不專列</sm></p>
<p>光緒十二年重勘琿春東界約記<sm>左副都御史吳大徵\\副都統依克唐阿定</sm></p>
<p ii>以上屬東界者凡六<sm>其二摘錄　天津約渾\\言界務非專指東界</sm></p>
<p>雍正五年恰克圖界約<sm>尚書圖禮善在恰克圖\\定洋文謂在尼布楚定</sm></p>
<p>乾隆三十三年修改恰克圖界約第十條<sm>此條中俄約章會\\要及續編所未載</sm></p>
<p ii>以上屬北界者凡二</p>
<pb 六b><rh>界約首</rh>
<p>咸豐十年北京條約<sm>摘錄\\一條</sm></p>
<p>同治三年勘分西北界約記<sm>大臣明\\誼定</sm></p>
<p>同治九年烏里雅蘇臺界約<sm>大臣榮\\全定</sm></p>
<p>同治八年科布多界約<sm>大臣奎\\昌定</sm></p>
<p>同治九年塔爾巴哈臺界約<sm>大臣奎\\昌定</sm></p>
<p>光緒七年中俄改訂條約<sm>摘錄三條　出使大臣曾\\紀澤在俄都森比德堡定</sm></p>
<p>光緒九年科布多界約<sm>伊犂參贊大臣升泰科布多幫辦大\\臣額<福R>在喀巴河賽里烏蘭奇巴爾</sm>
<sm>定</sm></p>
<p>光緒九年喀巴河上約<sm>大臣升泰額福在薩雷烏連赤巴爾\\定　此與上一約同爲一事同人同</sm>
<sm>日同地所定而大意又屬相同\\但文義及地名書寫不同耳</sm></p>
<p>光緒九年阿拉克別克河口約<sm>大臣額福在阿拉\\克別克河口定</sm></p>
<pb 七a><rh>界約首</rh>
<p>光緒九年阿勒喀別克河口約<sm>大臣額福在阿勒喀別克河\\口定　此又與上一約同事</sm>
<sm>同人同日同地所定　以上四約約章續編雖並列錯刊而\\標自則但云喀爾喀北界科布多界約葢以一目括四約也</sm></p>
<p>光緒九年塔爾巴哈臺界約<sm>大臣升泰在塔\\爾巴哈臺城定</sm></p>
<p>光緒八年伊犂界約<sm>哈密幫辦大\\臣長順定</sm></p>
<p>光緒八年喀什噶爾境東北界約<sm>巴里坤領隊大臣沙克都\\林札布在喀什噶爾城定</sm></p>
<p>光緒十年喀什噶爾境西北界約<sm>大臣沙克都林札布在新\\瑪爾葛拉定　約章續編</sm>
<sm>標目有十年\\約無入年約</sm></p>
<p ii>以上屬西界者凡十四<sm>其一摘錄\\其二重出</sm></p>
<p><sm>此外中俄約章尚有專主商務者凡四一日恰克圖市\\約五條乾隆五十七年所定也二日伊塔通商章程十</sm>
<sm>七條咸豐元年所定也三日陸路通商章程二十一條\\同治元年所定也四日改訂陸路通商章程二十二條</sm>
<sm>同治八年\\所定也</sm></p>