﻿<pb 四a><rh>職序</rh>
<ti>商船充當巡船例</ti>
<p>右論海軍詳矣然不詳兵艦火器與夫水寨陣法及一切出
奇制勝之具何哉葢海軍之要在用人力得人心而戰備其
末焉者也戰備因時而變而所以用人力得人心者則有不
變者在試觀兵艦由風帆變火輪由明輪變艣輪由是而變
爲鐵甲爲快船爲帶甲快船其出沒轟擊者又變而有蚊子
穹龜<?>水雷諸名其機器由冷度而熱度而凝汽行將舍汽而
電焉又由平置<?>而豎置<?>而倒置<?>且單筒雙筒三四五筒更屢
變而加焉其火器之變則由前門礮而螺膛而後門螺膛而
後門鋼鐵套配而鋼𢇁緾<?>束矣其礮質由鐵而銅而鋼而五
金分劑矣又由範鑄而錘鍊而挖膛而卷筩矣其礮彈由圓
<pb 四b><rh>職序</rh>
彈而開花而橢圓而尖圓錐而尖圓錐自引火滾矣且始而
鉛者而鐵而鋼矣其爲火藥則由藥末而包而圓餅而棱餅
而穴棱餅行且求其無煙無響矣至如演礮斠準之法始用
人力繼用機輪由是平輪螺輪汽輪冷水壓力輪更屢<?>變而
愈靈捷焉推之水寨陣法及一切出奇制勝之具亦罔不因
時而變也由前觀之其變若此循是以往當又有愈變愈奇
者使據今日之所變以爲得其要領焉而詳言之安知一轉
瞬閒不已爲陳跡乎夫至變者物也而所以神明乎其變者
人也故船械非不堅利也澳嶼<?>風濤非不駕輕而就熟也然
而不勝者則人之力有不齊人之心有不固也嘗游歐洲縱
觀各國海軍見其有一事則有一職有一受職之人則有一
<pb 五a><rh>職序</rh>
稱職之事迹其因事授職職有其名者必使事有其實凡所
爲由穉卒幼卒而升至隊長藝長由火輪夫而升至總司輪
由攷工生而升至攷工使由少從而升至統帥總領悉皆屢
經攷驗人無倖進則人力齊也又見其有優俸有贍卹有審<?>
院有巡洋禮<?>數以之正其是非生其羞<?>惡作其鼓舞感<?>其忠
愛則人心固也因是而知海軍之要恃乎人之明其職與盡
乎其職之分也各國言海軍亦至纖且悉矣而原其精意所
在則大同當時就法文而譯其要如此名曰法國海軍職要
弆之行篋已十有餘年而由今觀之則外洋各國之兵艦火
器與夫制勝之具已屢變<?>矣而其用人力得人心之道猶是
也中國之兵艦火器亦屢增而屢變<?>矣而所以明其職盡其
<pb 五b><rh>職序</rh>
分之要其尙<?>待講求猶昔也益於此而信海軍之要雖百世
而無所損益也友人見之或以爲是編所敘海軍之官亦猶
周禮所言建其正立其貳設其攷<?>陳其殷置<?>其輔耳是編所
敘海軍之職亦猶周禮所言正其治受其會聽其致事而詔
王廢置<?>耳孔子曰禮失而求諸野然則是編也其諸班固所
稱瘉於野者乎時在光緒十有七年歲次辛卯春正月適可
居士識</p>