﻿<pb 三a><rh>序</rh>
<ti>序</ti>
<p>中華古稱文物之邦環中國皆<蠻V>夷部落獉獉狉狉故中華
<視R>外國人槪以夷狄稱之夫古所謂夷狄者卽今中國之內
非中國之外春秋之世吳楚稱荆蠻秦蜀號西戎燕趙謂北
狄禹貢九州不過冀兖徐豫爲中國之正青揚荆雍梁尙爲
蠻夷<迨R>秦漢中國始大猶未及今日之廣也三代以下混一
<統R>者曰秦曰漢曰晉曰<隋V>曰唐曰宋曰元曰明曰清餘皆偏
安大清輿圖遠<邁R>前代北界俄羅斯西<逾R>蔥<嶺V>蔥嶺爲古所
未識之地況蔥嶺以外乎歐羅巴去蔥嶺尙萬餘里距中華
幾三萬里獨漢時與羅馬僅一通使以後無聞<?>是以歐羅巴
之名歐羅巴之學華人鮮有知者前明西洋人艾儒略職方
<pb 三b><rh>序</rh>
外紀始言天下分五大州曰亞西亞曰歐羅巴曰亞非利加
曰亞美利加曰墺大利亞華人意其多誇飾宗國之辭疑之
而職方外紀一書今亦罕覯歐羅巴之學肇自商<周V>周初時
希利尼國聲名文物噪傳天下其製造之巧學問之博𡕷<?>絶
一時其書尙在可攷而知先希利尼者有猶太國<sm>是𫆀穌降\\生之國</sm>
其國亙古著名夏時有聖人曰亞伯拉罕商時有聖人曰摩
西制<禮R>贍詳俱在舊約經內近猶太古有巴比倫亞述二國
亦夙著名巴比倫尤以厤學算學著後二國之學失傳今有
博士至此窖其地出其金石雖湮沒數千年其文尙可摩挲
讀焉<?>秦漢時羅馬崛興東平亞<細R>亞西混歐羅巴全州南拓
亞非利加文德武功焜燿古今漢書所謂大秦國制度文章
<pb 四a><rh>序</rh>
與大漢等亞非利加北鄙埃及國有夏時其學亦甚著文字
尙形與中國之籀文相仿天竺國<邇R>中國其學與中國並古
古經爲其國人不能達今有歐州人至其地訓之可見亙古
以來國皆有學不第中華然也華士徒豓泰西之器藝而棄
其學問掇其糟粕<遺R>其精華甚爲惜之不揣檮昧𥋤輯德國
學校一書略言書院之規模爲學之次第使海內人士知泰
西非僅以器藝見長器藝不過<002>𨁊之一勺耳因器藝而求
其學問因學問而究其治原有不浡然而興者未之有也有
志者<起V>而行之知他年不以予言爲河漢矣西厤一千八百
七十三年德國花之安識</p>