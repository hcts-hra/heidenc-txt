﻿<pb 一a><rh>原序</rh>
<ti>原序</ti>
<p>海防以礮爲利器而利用尤<?>莫如克鹿卜礮惟有礮位一尊
卽有許多大小件<?>數或藉以穩固或藉以嚴𦂳或藉以準直<?>
或藉以靈便在在不可失宜況購以重款運自重洋旣費且
難能勿顧惜此則管理法之所最關𦂳要也管者管其不致
傷損理者理其均臻妥善故管理各法無時不有曰收礮時
曰臨用礮時收礮責任於軍械局臨用礮則責任於礮臺官
弁兩者之法大槪相同惟臨用礮時之法或爲收礮時之所
無而收礮時之法則爲臨用礮時所必有卽將此二者總而
爲一曰查收臨用等時二曰用礮時三曰用完礮時四曰存
礮時所有一切管理各法此四者可以包括而無微<?>不到矣
<pb 一b><rh>原序</rh>
所言雖若煩碎無關𦂳要然稍有疏忽貽害匪輕司礮官弁
幸無負<?>重任循法而行之旣可免險復不傷礮而施放尤較
快準收此三者之益庶利器利用永<?>保完固矣鄙人謬充威
海礮法敎習集譯西法與設堂創始華敎習楊蓉第等商訂
成書名曰克鹿卜海岸礮管理法獲蒙北洋大臣署檢印行
願與各營臺將士共勉之時華光緒十八年冬仲德國瑞乃
爾謹識</p>