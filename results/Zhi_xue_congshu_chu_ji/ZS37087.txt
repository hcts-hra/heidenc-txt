<pb 二a><rh>公牘</rh>
<ti>重編乞刊行公牘</ti>
<p>洋操提調兼會辦長江礮臺操練事宜江蘇卽補知府沈敦
和爲申請刊行事竊維行軍利器礮火爲先中國用礮類皆
重價購自外洋而管理失宜極易損壞則虛縻帑項爲可惜
而遺誤<?>軍事更可虞也卑府竊嘗究心泰西善法愧無新得
堪副委任茲有武備學生楊蓉第精通礮學向在北洋多年
曾充礮法敎習確有眞傳特出秘藏德人瑞乃爾集譯之克
鹿卜海岸礮管理法一書卑府繙閱再三詫爲得未曾有實
足爲凡管礮者之楷模惟其法最精其文未潔卑府現已重
加編校擬請梓行頒發各營臺俾凡管礮將弁得以取法並
擬嗣後或遇有裨時務要書併求俯賜劄行支應局隨時發
<pb 二b><rh>公牘</rh>
款俾得刊傳以重軍實而維時局實爲公便爲此申請</p>
<p>照驗施行須至申者</p>
<p>右　申</p>
<p>署　兩　江　督　憲　張</p>
<p>光　緒　廿　一　年　十　月　初　七　日</p>
<p>奉</p>
<p>批據𪲪及呈送學堂功課一册均已閱悉所請刊刻管理礮
法一書仰卽譯成華文送閱後再行發刊可也抄申批發<sm>十\\一</sm>
<sm>月初\\五日</sm></p>
<p>爲申送事竊維行軍利器礮火爲先管理失宜極易損壞前
以武備學生楊蓉第精通礮學出所秘藏西士瑞乃爾集譯
<pb 三a><rh>公牘</rh>
之克鹿卜海岸礮管理法一書申請梓行頒發各營臺俾爲
凡管礮者之楷模以重軍需而維時局嗣奉</p>
<p>憲臺批開所請刊發<?>管理礮法一書仰卽譯成華文送閱後
再行發刊可也等因奉此卑府等重加編校更其名曰管礮
法程茲已繕成草本理合備文申送仰祈<?></p>
<p>鑒定發<?>刊俾各營臺得所取法實爲公便爲此申乞</p>
<p>照驗施行須至申者</p>
<p>右　申</p>
<p>署　兩　江　督　憲　張</p>
<p>光　緒　廿　一　年　十　二　月　十　五　日</p>
<p>奉</p>
<pb 三b><rh>公牘</rh>
<p>批據𪲪及管礮法程一書足資營臺取法仰卽鑴刻精好重
加校對卽發營臺各一本俾資習練此批<sm>二十二年正\\月初四日</sm></p>