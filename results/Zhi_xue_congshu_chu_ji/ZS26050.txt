﻿<pb 一a><rh>跋</rh>
<ti>跋</ti>
<p>西國之有上議院猶我華之有軍機處君臣之意於此得以
融西國之有下議院猶我華之有觀風問俗使官民之情於
此得以通英法美奧諸國悉如此而德國之爲治於此尤加
精核焉上院爲政府宰相爲首部院各官佐之職在行政下
院爲議院民之賢者爲首民之才者佐之<?>職在議政民議平
允官每受而行之略無牽制行之不當民可詰而正之葢歐
美諸洲惟德國多理學之士名儒碩彥冠冕各邦平情合理
政治專尙太和故能以齊盟邦之參差抑法人<?>之狡悍元音
太羹味淡聲希非他國之重商務尊教事徒求錐末者所可
同日語也仲虎先生廣覽中西圖籍淵博淹雅謀所以强我
<pb 一b><rh>跋</rh>
華者尋流溯源舍洞達民情一法總不能有以爲治若醫算
製造等猶末趨耳爰於使德之暇交遊彼都士大夫探討菁
華覓得斯籍譯而行之識見之超卓志意之敦厚亦非他人
之考技藝譯條例<迄R>無大綱者所可同日語也漁於西學略
窺門徑究未登堂讀先生此編啟悟良<?>多如先生之引誘後
學誠無愧於夫子之循循矣敬拜首而陳芻言於篇末光緒
十六年歲次庚寅冬十二月後學桐城江之漁跋<sm>西國當今\\之所爲亦</sm>
<sm>中國素未昧然者不過無西人之講求精深不存畛域耳跋\\中之意俾中西之事互相融洽有志者事竟成不必駭爲奇</sm>
<sm>聞異\\說也</sm></p>