﻿<pb 一a><rh>序例</rh>
<ti>西學書目表序例</ti>
<p>余旣爲西書提要缺醫學兵政兩門未成而門人梁作霖黃
公<祐R>家弟啟勳以書問應讀之西書及其讀法先後之序乃
爲表四卷札記一卷示之媵之以敘曰大哉聖人之道孔子
適周求得百二十國寶書</p>
<p>聖<祖R>仁皇帝御纂數理精<藴V>潤色西算弁諸卷首</p>
<p>高宗<純R>皇帝欽定四庫總目凡譯出西書悉予箸錄先聖後
聖其事不同其揆若一鳴呼溥博宏遠𫈼以加矣海禁旣開
外侮日亟曾文正開府江南創製造局首以<繙R>譯西書爲第
一義數年之間成者百種而同時同文館及西士之設教會
於中國者相繼譯錄至今二十餘年可讀之書略三百種昔
<pb 一b><rh>序例</rh>
紀文達之撰提要謂職方外紀坤輿圖說等書爲依仿中國
鄒衍之說夸飾變幻不可究詰阮文達之作疇人傳謂第谷
天學上下易位動靜倒置離經畔道不可爲訓今夫五洲萬
國之名太陽地球之位西人五尺童子皆能言之若兩公固
近今之通人也而其智反出西人學童之下何也則書之備
與不備也大凡含生之倫愈愚獷者其腦氣筋愈粗其所知
之事愈簡愈文明者其腦氣筋愈細其所知之事愈繁禽獸
所知最簡故虎豹雖猛人能檻之野人所知亦簡故苗黎番
回雖悍人能制之智愚之分强弱之原也今以西人聲光化
電農礦工商諸學與吾中國考据詞章帖括家言相較其所
知之簡與繁相去幾何矣兵志曰知己知彼百戰百勝人方
<pb 二a><rh>序例</rh>
日日營伺吾側<纖R>悉曲折虛實畢見而我猶枵然自大偃然
高臥匪直不能知敵亦且昧於自知坐見侵陵固其宜也故
國家欲自强以多譯西書爲本學子欲自立以多讀西書爲
功此三百種者擇其精要而讀之於世界蕃變之<迹R>國土遷
異之原可以粗有所聞矣抑吾聞英倫大書樓所藏書凡八
萬種有奇今之所譯直九牛之一毛耳西國一切條教號令
備哉粲爛實爲致治之本富强之由今之譯出者何寥寥也
彼中藝術日出日新愈變愈上新者一出舊者盡廢今之各
書譯成率在二十年前彼人視之已爲陳言矣而以語吾之
所謂學士大夫者方且詫爲未見或乃瞠目變色如不欲信
鳴呼豈人之度量相越遠邪抑<導V>之未得其道也光緒二十
<pb 二b><rh>序例</rh>
二年九月朔新會梁啟超自敘</p>
<p>一譯出各書都爲三類一曰學二曰政三曰教今除教類之
書不錄外自餘諸書分爲三卷上卷爲西學諸書其目曰算
學曰重學曰電學曰化學曰聲學曰光學曰汽學曰天學曰
地學曰全體學曰動<植V>物學曰醫學曰圖學中卷爲西政諸
書其目曰史志曰官制曰學<?>制曰法律曰農政曰礦政曰工
政曰商政曰兵政曰船政下卷爲雜類之書其目曰遊記曰
報章曰格致總曰西人議論之書曰無可歸類之書</p>
<p>一明季　國初利艾南陽諸君以明厯見擢用其所著書見
於天學彙函<?>新法算書者百數十種又製造局益智書會等
處譯印未成之書百餘種通商以來中國人著書言外事其
<pb 三a><rh>序例</rh>
切實可讀者亦略有數十種捃拾薈萃名爲坿卷</p>
<p>一西學各書分類最難凡一切政皆出於學則政與學不能
分非通羣學不能成一學非合庶政不能舉一政則某學某
政之各門不能分今取便學者强爲區別其有一書可歸兩
類者則因其所重如行軍測<繪R>不入兵政而入圖學御風要
術不入天學而入船政化學衞生論不入化學而入醫學是
也又如電氣鍍金電氣鍍鎳等書原可以入電學脫影奇觀
色相畱眞照像略法等書原可以入光學汽機發軔汽機必
以汽機新制等書原可以入汽學今皆以入工藝者因工藝
之書無不推本於格致不能盡取而各<還R>其類也又如金石
識別似宜歸礦學類又似宜歸地學類而皆有不安故歸之
<pb 三b><rh>序例</rh>
化學海道圖說似宜歸地學類又似宜歸海軍類而皆有不
安故歸之船政此等門目亦頗費參量然究不能免牽强之
誚顧自七略七錄以至　四庫總目其門類之分合歸部之
異同通人猶或訾之聚訟至今未有善法此事之難久矣海
內君子惠而教之爲幸何如</p>
<p>一門類之先後西學之屬先虛而後實蓋有形有質之學皆
從無形無質而生也故算學重學爲首電化聲光汽等次之
天地人<sm>謂全\\體學</sm>物<sm>謂動植\\物學</sm>等次之醫學圖學全屬人事故居末
焉<?>西政之屬以通知四國爲第一義故史志居首官制學校
政所自出故次之法律所以治天下故次之能富而後能强
故農礦工商次之而兵居末焉<?>農者地面之產礦者地中之
<pb 四a><rh>序例</rh>
產工以作之作此二者也商以行之行此三者也此四端之<?>
先後也船政與海軍相關故附其後</p>
<p>一已譯諸書中國官局所譯者兵政類爲最多蓋昔人之論
以爲中國一切皆勝西人所不如者兵而已西人教會所譯
者醫學類爲多由教士多業醫也製造局首重工藝而工藝
必本格致故格致諸書雖非大備而崖略可見惟西政各籍
譯者寥寥官制學制農政諸門竟無完帙今猶列爲一門者
以本原所在不可不講<懸V>其目以俟他日之增益云爾</p>
<p>一書目例標撰人名氏今標譯人不標撰人者所重在譯也
譯書率皆一人口授一人筆述今諸書多有只標一人者原
本不兩標故仍用之名從主人也</p>
<pb 四b><rh>序例</rh>
<p>一收藏家最講善本故各家書目於某朝某地刻本至爲斷
斷今所列皆新書極少別本仍詳列之者不過取便購讀與
昔人用意微殊其云在某某書中者無單行本也其云格致
彙編本萬國公報本時務報本其下不注本數價値者亦無
單行本也</p>
<p>一古書用卷子本故標卷數後世裝潢旣異而猶襲其名甚
無謂也故今槪標本數不標卷數</p>
<p>一目錄家皆不著價値蓋所重在收藏無須乎此今取便購
讀故從各省官書局之例詳列價値其標若干兩若干錢者
銀價也其標若干千若干百者制錢價也其標若干元若干
⾓者洋銀價也製造局同文館天津學堂之書槪據原單其
<pb 五a><rh>序例</rh>
家刻本及西士自印本據格致書室單<sm>製造局書有原價減\\價重減價格致書室</sm>
<sm>單所列製造局書略依其减價之値今所列者乃其\\重減價之値減價之視重減價約如十與八之比例</sm></p>
<p>一表下加識語表上加圈識皆爲學者購讀而設體例不能
雅馴所不計也惜所識太略又學識淺陋未必得當耳世之
君子尙救正之</p>
<p>一附卷所載通商以前之西書多言天算言教兩門今除言
教之書不著錄外自餘諸書不能以類別故以著書人爲別</p>
<p>一附卷所載中國人言西學之書搜羅殊隘其海內通人或
有成書而未刻刻成而鄙人未及見者當復不少管窺蠡測
知其孤陋若夫坊閒通行之本有稗販前人割裂原籍以成
書者乃市儈射利之所爲方聞之士所不屑道槪不著錄以
<pb 五b><rh>序例</rh>
示謹嚴非罣<?>漏也</p>
<p>一中國人言西學之書以游記爲最多其餘各種亦不能以
類別今用內典言人非人化學家言金非金之例區爲游記
類非游記類二門</p>
<p>一近人頗有以譯本之書而歸入自著書之中不標譯字者
槪爲疏通證明仍入諸譯書表中不援名從主人之例</p>
<p>一表後附札記數十則乃昔時答門人問之語略言各書之
長短及某書宜先讀某書宜<緩R>讀雖非詳盡初學觀之亦可
以略識門徑故竊取過而存之之義附見末簡名曰讀書法
博雅君子諒無哂之若其芻蕘之見則略具所著西書提要
中此不能多及也</p>