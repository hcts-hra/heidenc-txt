<pb 一a><rh>自序</rh>
<p>甲午之夏東方兵事起時錫光奉諱旋里而北洋將領數四
以兵事招乃重赴津門往來津沽榆碣閒厯秋徂冬而北洋
兵事日棘旅防淪沒金復海葢相繼陷<?>當事者視爲固然罔
顧惜忌<?>憚憤懣不可終日處時適李鑑堂中丞招赴山東戎
幕隨節駐萊州者凡五閱月乙未夏和議成中丞旋濟南錫
光亦得請歸里江村長夏感<?>四月之多故恨禦侮之無人八
月謁南皮制府於金陵遂旅省垣制府兩命偕德員看視長
江礮臺十月閒偕德游擊來春石泰十二月偕德游擊雷諾
皆馳赴下游自吳淞厯崇<?>明循江陰抵鎭江凡山川形勢新
舊各臺得詳審周視惟與洋員之意不能盡同夫洋員之來
中國也豈無博學多聞誠𣝢不雕之上而黠猾無行者實亦
<pb 一b><rh>自序</rh>
攙<?>雜其中意在慫恿中國多購礮火因而利之其甚者尤以
圖繪形勢影照山川爲念其處心積慮實難臆度故往往士
大夫與之共事齟齬不相入<?>至中國本有礮臺之處其臺壘
之堅脆礮位之良<?>楛要亦中外所見之同不甚相遠因於兩
次𪲪覆手摺縷陳大府面<?>友人索稿借觀者日至因付梓人
排印以當繕寫噫嘻冦巢盜窟逼處臥榻進退轉移視我强
弱中國自去歲𫎇東方之難不可不謂創鉅痛深所貴士大
夫洗心滌慮相與維新錫光旣不敢爲放言高論致蹈覆轍<?>
亦不敢爲諱飾欺隱上誤當道芻蕘之言雖未必盡當而要
在自陳所見嫠婦卹緯杞人憂天區區之愚以質諸世之君
子光緒丙申正月丹<?>徒姚錫光自記<?></p>