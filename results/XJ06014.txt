<pb 一><rh>華英通商事略</rh>
<ti>華英通商事略</ti>
<ti>英國　偉烈亞力口譯</ti>
<ti>長洲　王韜　仲弢著</ti>
<p>英人與我中國通商自明萬歷丙申年始於時歐洲諸國覔土
東來各據埠頭競講貿易其重視中朝若匈奴之仰漢如在天
上而英人亦<慨V>然有觀光上國之心女主以利沙伯<遣R>烏特<統R>
三艘具書幣修好明帝以通商舶中<途R>舟壞事遂寢然書雖未
<達R>而向往之情愈殷矣崇<禎R>丁丑舟長威忒率貨舶五自西航
海而來抵蘇門答臘之亞珍三荷蘭人居其地已稔隱讒之於
民乃去之澳門葡萄牙人據此島爲己利不利英人之至與島
民羣來姗笑英人欲遣使求通于官葡輒沮之遂長驅抵虎門
得數華民稍辨華言旣泊守土官詣舟舟長白其意言欲通商
<締R>和置食物與葡人等守土官弗敢專言將告大憲六日而後</p>