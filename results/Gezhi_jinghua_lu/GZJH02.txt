格致精華錄　用
<pb 一a><rh>格致精華錄　卷二　<sm>地學部　地理</sm></rh>
<ti>格致精華録卷二</ti>
<h 1>地學</h>
<h 2>地理</h>
<p>河圖括地象地右動起於畢按此即地右動說也利瑪竇南懷仁所言地學大率本此</p>
文言坤至靜而德方按此言地圜之理觀象授時引江永曰地為圜形周圜<?>九萬里南北
則以二極之低昂知之<sm>南北行二百五十\\里極髙下差一度</sm>東西則以月食之@晚知之<sm>地之赤道以經東\\西相距大@七千
五百里則月食\\先後差一度</sm>惟此善測者能信地之緜亘甚廣其圜也以漸入雖繞地行一周恒以足
履地首戴天必無倒立之時水之附地而繞亦猶是坤至靜而德方此地圜之證方言其
德則形體非方可知俞正燮癸已存稿十三曰天方輿地經云地球如圎東至西作一直
綫南北極作一橫綫距東西海岸等兩綫十字交者天方也如磨盤之臍當昆侖陽斌椿
乘槎筆記船<?>行波羅的海北面傍山島東南望則水天一色見遠船<?>一二微露帆檣及繼
而止見桅尖計遠去百里外矣足證地圎非臆說也美國摩嘉立薛近恩天文圖<?>說二曰
地圎為人乘行舟順流直馭終至原處一也月蝕時見地形蔽月靣形為圎二也海面隨
地髙低𪱸稍底處祇見帆檣甚低檣稍亦不見盖高處蔽船<?>身反檣之故三也俊按地圜<?>
<pb 一b><rh>格致精華錄　卷二　<sm>地學部　地理</sm></rh>
之說易文言外有說卦禮記中庸大戴曾<?>子周髀<?>昕天論穹天論諸書甚多彼以地圜為
捷<?>悟者亦知中法胥包之乎今擇其尤雅者絛證𪱸後</p>
<p>說卦乾為天為圜坤為地案不言為方亦地圜之驗古書有互見之例不曰坤為圜者天
渾論而包於地地彭魄而在其中揚稱孔墨孟子且言天下之言歸於墨其縱橫可知後
傳於泰西泰西之賢智者衍其緒餘今遂盛行其道矣至天算法本周髀盖天之學彼譯
借根方為東来法火器得之普魯斯人為元將部下卒彼亦具述源流近丁韙良說電氣
道本𪱸<磁V>石引鍼琥珀拾芥凡彼之精華終不能出吾之書第我引其端彼竟其委按黄
遵憲此注以日本新尚西學故引中庸以折之斯亦能張吾軍者餘則瀛海論己言之不
贅述</p>
<p>孔子閒居地載神氣神氣風霆風霆流行庶物露生案瀛海論曰此電學之<003>出也</p>
<p>河出圖<?>洛出書聖人則之案此上古地圖及地理書也水經河水一注引命厤序河圖帝
王之階圖載江河山川州界之分野引洛書河自崑侖出於重野史記張騫傳天子按古
圖書名河<003>出曰崑侖<003>謂古圖書即河圖洛書也書顧命天球河圖盖<?>即天地球圖耳
中國之水河其為幹八方之廣洛在其中故言河洛以賅大地或疑庖犠以前竹帛未著
<pb 二a><rh>格致精華錄　卷二　<sm>地學部　地理</sm></rh>
安有圖書葢庖羲則其法後書契既作乃著之竹帛圖書特後人之名猶三皇之書掌𪱸
外史名亦後人加也今西人動偁地球圖地理書為不傳之祕亦知吾上古已有之乎若
張自牧瀛海論謂中宫之數皆作十字綫西人十字架用以制器則近附會矣</p>
<p>顧命天球河圖案河圖為地圖易己言之天球即古天文圖也曲園俞氏茶香室經說一
曰天球天文河圖地理天球所以求天漢志黄帝五家厤當即天球矣顓頊厤緯書河圖
必有所本云是以計數之物為馬也今俗猜枚之物謂之拳馬賭博者以物衡錢謂之馬
子父易者以銅為法衡銀輕重謂之法馬皆屬計數黄氏以周<儆V>季文鈔六曰疇人子弟
以籌計數一縮一橫其法仿古司射之釋算前人已論之</p>
<p>倉頡篇地日行一度風輪扶之案此即地動說也見春秋緯</p>
<p>曽子天員如誠天員而地方則是四角之不揜也案此地員說見於曽子者阮元注釋曰
方員同積則員者必不能揜方之四角今皆地為天<003>揜明地在天中天體渾員地體亦
員也據此知周時說地體亦渾員<003>由準北<?>極高下分里差時差以驗交食葢天寔具渾
天法也厤學疑問曰地員可信大戴禮有曽子之說</p>
<p>易緯乾坤鑿<?>度易乎坤道平易萬形經曰坎北方無海平易北荒迷遠也天地盡閤地道
<pb 二b><rh>格致精華錄　卷二　<sm>地學部　地理</sm></rh>
距水徹案俞正燮癸己類稿九曰此鄒衍所謂大瀛海際天地也詳前</p>
<p>凡地東西為緯南北為經案互見呂覽有始淮南地形並云子午為經東西為緯戴震嘗
云此古今通義西人故反之以變<?>亂名物為艱深</p>
<p>振河海<?>而不洩案此亦地圜之理觀象授時一引江永曰中庸云云地圜之證水附於地
而流地振之而洩則地靣四周有水非是水載可知</p>
<p>易緯乾鑿<?>度坤母運軸案此即地動說也瀛海論曰西人地動之說本𪱸地動儀俊謂易
緯說尤古</p>
<p>五行大義二引曰地不足東南右動終而入虛門案此<?>即地動說也詳前</p>
<p>諸夷傳扶南東界即大漲海海中有大洲洲上有諸薄國東有五洲復車馬行漲海千
餘里至自然大洲出火浣布案互見前</p>
<p>博物志事類賦御覽地部占經地占引考靈曜地有四游冬至地上北而西三萬里夏至
地下南而東三萬里春秋二分其中矣地恆動不止而人不知譬如人在大舟中閉牖而
坐舟行而人不覺禮月令疏爾雅釋天疏引鄭注云四𣸯者自立夏之後西𣸯之極地雖
西𣸯升降中正從此漸漸而東至春季復正自立夏之後北𣸯夏至至北𣸯之極地則升
<pb 三a><rh>格致精華錄　卷二　<sm>地學部　地理</sm></rh>
降極下至夏季復正立秋之後東𣸯秋分冬𣸯之極地則升降中正至秋季復正立冬之
後南𣸯冬至南𣸯之極地則升降極上至冬季復正又地葢厚三萬里<sm>古尺得今尺十之\\八則三萬僅<?>得三
萬四千亦與西\\測不甚相遠</sm>春分之時地正當中自此地漸漸而下夏至之時地下𣸯萬五千里地之
上畔與天中平夏至後地漸漸向上至秋分地正當天之中央自此地漸漸而上至冬至
上𣸯萬五千里地之下畔與天中平自冬至後地漸漸而下案即西法地不動而日行有
高卑說也錢大昕潛研堂集曰冬至為地上𣸯之極自地言謂之上𣸯自天言為之最卑
夏至為地下𣸯之極自地言謂之下𣸯自天言謂之最高春秋分地正當中地心即天心
無高卑可言春分後地漸漸而下距天遠則天髙秋分後地漸漸而上距天近則天卑以
古法言之天不動而地心有升有降以西法言之地不動而日行有髙有卑升降即最髙
最卑也天中與地中有合有離即不同心天也兩家之言如合符節錢說會中西之通甚
是談天集證駁之恐非錢國寶<?>務民義齋算學三書序曰地恒動不止云西人謂地動
天不動說即本此俊案天文圖說一曰地球繞日而行而人不覺即用攷靈曜義其二曰
如人居行舟中見岸動而舟不動寔則舟動非岸動則直勦書緯語安得盡為之發<?>覆
哉</p>
<pb 三b><rh>格致精華錄　卷二　<sm>地學部　地理</sm></rh>
<p>孟<荀R>列傳騶衍以謂儒者<003>謂中國者𪱸天下乃八十一分居其一分中國名赤縣神州
赤縣神州內自有九州禹之序九州是也不得為州數中國外如赤縣神州者九乃<003>謂
九州也𪱸是有裨海環之人民禽獸莫能相通如一區中者乃謂一州如此者九乃有大
瀛海環其外天地之際焉案學計一得上曰裨海今渤海青海騰吉斯白<?>哈兒<?>西紅海之
類瀛海今大洋海今測地周六萬九千餘里與地相乘得地球冪<?>方千里者一千五百二
十所謂大九州特地球四分之一當並亞細亞利未亞歐羅巴地耳東塾<?>讀書記十二曰
與皇極書相似所謂九州每一州有裨海環之如此者九乃九有瀛海環其外與近外國
地圖相似但外國繪者有四五區無九區耳騶衍㝠心懸想奇哉俊攷地球為大洲者五
曰亞細亞曰歐羅巴曰阿非利加曰亞美利駕曰澳大利亞此因其自然之勢而名之者<?>
也亞美利加洲分南北中間地頸相連之處曰巴拿馬寬不過數十里皆有大海環其外
衍說必有<003>據自經秦火古書奧記無可證信非冥心懸想也</p>
<p>天文志張衡作候風地動儀施闗發<?>機有八龍銜凡地動則振龍發<?>機吐丸而蟾蜍銜之
案此亦漢人之言地動者學計一得下曰西說有靜地動衡曽作地動矣瀛海之論說同
地之為下否乎岐伯曰地為人之下太虛之中者也按此地動說也談天集證曰自人視
<pb 四a><rh>格致精華錄　卷二　<sm>地學部　地理</sm></rh>
之地為下矣而地在太虛之中與七曜<䓁R>豈有七曜皆動而地獨靜之理/p>
<p>帝曰馮乎岐伯曰大氣舉之也案此地靣有空氣說也談天集證曰凡物動則風生靜則
風息地之旋轉𪱸本心者九十五刻奇而一周則大氣之環繞乎地者亦九十五刻奇而
一周使地一刻不動則一刻無大氣而地不能安於其所矣惟地之動終古不息故大氣
之旋亦經古不息而人物之附於地者不見其動而但見其靜異<?>哉其所憑依乃其所自
為也阮元曽子注花曰置丸猪膀胱中吹氣𠯣閉之丸可居中置丸水盎中急旋其水丸
必居中此地為天大氣包舉之驗也地上數百丈風與氣即急勁况直上千萬里哉故人
與水在地不傾落者天氣色<?>舉之準平繩直人水不知也西洋謂地心本重人物各就地
心之重得附麗不脱之說理仍未𠯣俊案天文圖說一曰地靣有空氣包羅氣之厚者約
一百五十里至二百四十里之則又二曰裴秀傳為地圖十八篇制圖之體有六一分率
辨廣輪之度二凖望正彼此之體三道里定<003>由之數四高下分五邪六迂直三者因地
制宜挍夷險之異<?>案今西法測量繪圖不出此六法中葉瀾曰裴氏分率之說即西人角
度比例之說也西人之準測綫點角度即準望正體之說也測繪之事遠大之地必以經
緯求距分圖之地全資測角之工而正體一言盡之矣道里<003>以定<003>由之數言角點之
<pb 四b><rh>格致精華錄　卷二　<sm>地學部　地理</sm></rh>
相距非知其里數則不能證其實也西人凡繪圖測量之事無不以里數為準髙下方邪
迂直此三體者<003>以濟䓁邉平綫之窮也西人測量三角之妙用已具於六解中其氣數
不必相同而其理要無少異<?></p>
<p>程子地形有髙下無適<?>而不為中案即地為渾體南北東西隨處攺移說也見觀象授時
一周髀謹案</p>
<p xxx>欽定四庫提要曰歐羅巴人言地圎即<003>謂地法覆盤滂沱四潰而下也其言南北里差即北極
左右夏有不釋之水物有朝生暮<蒦R>中衡左右冬有不死之草五穀一嵗<?>再熟是以寒暑
推移隨南北不同之故及<003>謂春分至秋分極下常有日光秋分至春分極下常無日光
是謂晝夜永短隨南北不同之故也其言東西里差即所以東方日中西方夜半西方日
中東方夜半晝夜易處如四時相反是謂節氣合朔加時早晚隨東西不同之故也其西
厤書述第谷以前西法三百六十五日四分日之一每四嵗<?>之小餘成一日亦即周髀三
百六十五日三三百六十六日者之一也又乾坤體義提要曰利瑪竇撰是書言天象以
人居寒煖為五帶與周髀七衡說略同又測量法義測量異<?>同勾股義提要曰徐光啟撰
演利瑪竇<003>譯以明勾股測量之義首造器器即周髀<003>謂矩也次論景景有倒正即<003>
<pb 五a><rh>格致精華錄　卷二　<sm>地學部　地理</sm></rh>
謂仰矩覆矩卧矩也次誤<?>問十五題以明測望髙深廣遠之法即所謂知高知遠知深也
又渾葢通憲說圖提要曰李之藻撰梅文鼎𡮢作訂補其說曰渾葢之氣見𪱸元史札瑪
魯鼎所用儀器疑為周髀儀術流入西方</p>
<p xxx>聖訓煌煌知<003>折衷矣</p>
<p>天象葢笠地法覆槃滂沱四隤而下又北極之下以春分至秋分為晝秋分至春分為夜
又日行極北北方日中南方夜半日行極東東方日中西方夜半日行極南南方日中北
方夜半日行西方日半東方夜半案此地圎之說也</p>
<p xxx>聖<?>祖仁皇帝問陳厚耀地圜<?>出何書以周髀對問何以見其圜<?>以職方外紀西人言繞地過一周
四帀皆生齒<003>居故知其為圜<?>且東西測景有時差南北測星有地差皆與環形相合陳
所對如此厤學疑問補曰惟地體渾圜故近赤道則晝夜之長短漸平近北極則晝夜長
短之差漸大推而至北極之下遂能以半年為晝半年為夜矣若地為平靣則南北晝夜
皆<?>同安得有長短之差隨北極髙下而異<?>乎一也又曰地圜<?>與天相似太陽隨天左旋繞
地環行各以其所到之方正照<?>而為日中正午其對冲之方在地影最深之處即夜半子
時矣使地為平靣東西一望皆<?>平則日一出地而萬國皆曉日一入地而百表同昏安得
<pb 五b><rh>格致精華錄　卷二　<sm>地學部　地理</sm></rh>
有時刻先後之差此日中彼夜半乎周髀又言北極之下不生萬物北極左右夏有不釋
之冰物有朝耕暮穫中衡左右冬有不死之草五穀一嵗<?>再熟惟天地同渾圓故易地殊
觀而寒暑別北極下地即以北極為天頂而太陽周轉近於地平陽光希𢕄不能解凍萬
物不生其左右猶能生萬物而以秋分至春分為晝故朝耕而暮穫也</p>
<p>地數地之東西二萬八千里南北二萬六千里案此地球說也互見本書輕重乙吕覽有
始淮南地形許克勤澡身集曰此以周圍九萬里地球之徑言也葉瀚曰大地應周天三
百六十以今密率推之得全周七萬二千里赤道徑為二萬二千九百十八里奇二極徑
二萬二千八百三十六里奇地為扁球故二極短於赤道矣西人謂地體如球本此錢文
霈曰此舉地心之徑言蓋置九萬里之圓求地心之徑以密計當得二萬八千里有奇云
東西二萬八千里舉大數言至南北絀二千里者地球於東西略帶橢圎形也</p>
<p>計四海之在天地之間也不似礨空之在大澤乎計中國之在海內也不似稊米之在太
倉乎音義礨空螘塜也案四國日記五曰此輿地之濫觴俊礨空一喻尤𠯣發明之地圎
之理</p>
<p>天下天與地卑山與澤平案此地動說也談天集證曰地繞日而行地則地之左右上下
<pb 六a><rh>格致精華錄　卷二　<sm>地學部　地理　山</sm></rh>
無非天也非天與地卑乎地半徑萬一千餘里而山之最髙與海之最深者皆不過十五
里約為地半徑七八分之一非山與澤平乎</p>
<p>玉海地理引帝驗期王母於大荒國得益地圖慕舜德遠來貢之案此即地圎說也癸己
類稿九曰地圎古葢地說也回回西洋亦知之据書緯葢地圖自初學記引帝王世紀改
作益地圖學者遂不通究其義又曰西人入中國而諱其名其儀器本之萬年回回世人
為皇甫<?><003>愚以葢地為益地並唐錢起葢地圖賦亦不能解而以地圓出西洋驚<005>之無
怪彼自以為奇特也周禮馮相氏疏引考靈曜曰道出於列宿之外萬有餘里案即日大
於地說之見天文圖說一</p>
<p>初學記地部引曰自神農以上有大九州柱州迎州神州之等案大九州猶佛書言四大
部州西人於是有五大州之說俞先生樾敘柔遠記曰以海外五大洲推之佛氏四大部
洲可信神農以上大九州亦可信</p>
<p>宋史天文志引曰立於午而靣子立於子而靣午至於自卯而望酉自酉而望卯皆曰北
靣立於卯而負酉立於酉而負卯至於自午而望南自子而望北則皆曰南靣案此地圜<?>
說也今素問無之志述<006>讀黄帝素書云云下曰素問尤為善言天者据此知素問一名
<pb 六b><rh>格致精華錄　卷二　<sm>地學部　地理　山</sm></rh>
素書矣盧文弨<?>龍城札記載丁希<?>曽曰禹貢朔南暨即素問立子靣午立午靣子處此地
日不當人頂僅見其偏側縁太陽祇見赤道北南二十三度以外者皆背其極向月而立
故篆文北字作<004>象二人背乎北極而立於地之形謂日在其南人皆就日向暖此立子
靣午說也漢地理志交阯郡有北戸<?>交阯為中國極南之郡故人靣北開戶以向日此即
立子靣午說也俊謂明乎素問此說與書朔南暨誼互通要可明地圜之理猶人向北直
行二百五十里則見北極出地高一度南極入地低一度如向南直行二百五十里則視
北極遠一度視南極近一度如人在極南能見近南極諸星而北極之星不見人在極北
<003>見者反是皆其證</p>
<h 2>山</h>
<p>列子湯問愚公懲山北之塞出入之迂也聚室而謀云云帝命夸娥氏二子負二山案即
小島可動說也南懷仁坤輿外紀云諳厄利亞國有小島無根因風移動人茶香室續鈔
二曰列子殆非寓言俊謂因風移山事或有之</p>
<p>河圖緯博物志引曰昆侖山應於天最居中八十一域布繞之中國東南隅居其一分案
此即大九州說也詳見</p>
<pb 七a><rh>格致精華錄　卷二　<sm>地學部　水　水火　火　冰　潮</sm></rh>
<h 2>水</h>
<p>告子今夫水搏而躍之可使過顙激而行之可使在山案即彼水法所本西人論動水之
用可運水輪以動機器放此史記賈生傅水激則悍兮矢激則遠凡物回薄振盪相轉即
其意</p>
<p>御覽五十八引方諸取水注方諸形若杯无耳以五石合冶以十二月壬子夜半作之以
承水即來案此取水之法也</p>
<h 2>水火</h>
<p>水勝故夏至濕火勝故冬至燥燥故炭輕濕故炭重案此即燥濕表之理</p>
<h 2>火</h>
<p>養生主指言於為新火傳也不知其盡案四國日記五曰羅馬等處教好畜古時火有
傳之五六年而不滅者正即此意耳謂此說近附會</p>
<h 2>冰</h>
<p>宋刻意林六載取沸湯置瓮中密以新䌗<?>沈中三日成冰案此成冰之法也西人有造冰
法而不知漢已有之</p>
<pb 七b><rh>格致精華錄　卷二　<sm>地學部　水　水火　火　冰　潮</sm></rh>
<p>北方有不釋之冰案四國日記五曰今之北冰<?>海云</p>
<h 2>潮</h>
<p>月為陰精潮之所附朔望之際月近於日故月行疾而潮應大朔望之後月遠於日故月
行遲而潮應小案此即潮汐應月說也葢潮以大以月近於日日之吸力有以助月之吸
力故潮之小以月遠於日日之吸力不足助月之吸力故而潮汐之大小又以月行之遠
近為凖宣昭潮候說曰卯酉之月陰陽之交故潮大於餘月望朔之候天地之變故潮大
於餘日西人謂海之潮汐係乎月之吸引本此見天文圖說二</p>
<p>夫水也者地之血脉隨氣進退而為潮案海潮論曰地浮於大海隨气出入上下地下則
滄海之水入於江謂之潮地上則江湖之水歸之江海謂之汐與王充合西人論潮汐為
吸力與隨气之說略同見天文圖說二詳前</p>
<p>金樓子御覽四引曰月之精生水是㠯月盛滿而潮濤大二十三六十八引曰麋氏云潮
者據朝來也汐者言夕至也見潮來去或有早晚輒言有參差非也水從天邉來一月之
中天再東再西故潮來再大再小夏時潮大冬時潮小春潮再起秋潮漸減案此即潮汐
應月說也日助月之吸力而潮四時大小應之<葛R>洪闡其理西人用之測驗詳前</p>
<pb 八a><rh>格致精華錄　卷二　<sm>地學部　潮</sm></rh>
<p>海潮者地之喘息也隨月消長早曰朝晚曰汐案西人論潮汐即從此出天文圖說二曰
海半向月半背月向背二地潮汐同時葢向月者水為月攝動而髙漲背月者月拖吸地
球離水水亦高漲又曰海之海汐應窮係乎月之吸引亦因遠近之差又曰日月皆有吸
力以成潮汐而月拖吸潮汐較大於日此即隨月消長之說日之吸力不及月故以專言
月耳英國傳蘭雅地理湏知曰潮汐乃洋海水之行動也漸漲漸退約一日夜共漲退兩
次在朝曰潮在夕曰汐其曰洋海水之行動即喘息說也其曰漸漲漸退皆消長說也至
云朝曰潮夕曰汐實用古語矣</p>
<h 1>政事</h>
<h 2>聖學</h>
<p>疇人傳三編四曰世俗講習類崇彼法而忘其源自東來而弗究其未能軼我範圍而昧
夫相得益彰之道爭功誇㨗惑溺者眾乃往焉而不知其返案諸可寶此論深嫉而不知
中學徒誇西法為聖者此近世之痼疾可謂洞見癥結也</p>
<p>中庸是以聲名洋溢乎中國施及蠻貊舟車所至人力所通天之所覆地之所載日月<003>
照霜露<003>隊凡有血氣者莫不尊親故曰配天案此聖道西行之驗也李元度敘柔遠記
<pb 八b><rh>格致精華錄　卷二　<sm>地學部　潮</sm></rh>
曰其言舟車所至則今日之火輪舟車聖賢早知之矣此聖賢將行於各國一大機括
也</p>
<p xxx>累朝聖人懷柔泰西如天之量天欲使堯舜孔孟之教自中國以施及蠻<?>貊</p>
<p xxx>列聖先天而不違故在二百年前即已啟其機括吾知百年內外盡地球九萬里皆當一道同風
盡遵聖教天下一家中國一人盛其必在我</p>
<p x>朝之</p>
<p xx>聖人無疑矣目下泰西諸國皆能識華文仿中制譯讀四子五經書丕變<?>其陋俗英國近
有比遞尼教以躬行實踐為宗此即堯舜孔孟之正教也俊案西國積學之士極知尊孔
子有言一二百年後西國格致之學日精必多鄙棄教會諸書者蓋聖道不偏不易
深入人心歐亞諸洲不與中國相通則已通則其教未有不互行者說本四國日記二</p>
<h 2>立賢</h>
<p>尚同是故選天下之賢者立以為天子又欲使萬國之君從事乎一同非攻以天下之君
繇為攻伐謂為天下巨蠧案泰西有合眾國舉民主有萬國公法皆取諸此</p>
<h 2>致富</h>
<pb 九a><rh>格致精華錄　卷二　<sm>政事部　致富　牧民　賞罰</sm></rh>
<p>桓公吾欲富本而豐五穀可乎管子曰不可夫本富而財物衆不能守則稅於天下五穀
興豐巨錢而天下貴則稅於天下然則吾民常為天下虜矣夫善用本者若以身濟於天
下大海觀風之所起天下高則高天下下則下天高我下則財利稅於天下矣案此言當
乘時自強不可泥務本之言葉瀚曰令中國情勢真中之矣商貸之虧賠欵債息嵗<?>去百
千萬若兵餉製造之浮費招商之虧拙皆不在內故今不但言務農治鹽為無救於時即
絲茶之折亦恐難復而他國之出貨吾又不能阻之若<?>但斤斤於此終見稅於天下耳強
必先富富必有術復闗稅借民債致民之要也整頓製造招商保富之道也其道曰自強
桓公曰事盡此乎管子曰未也夫齊國處之本通達所出也游子勝高之所道人求本者
食吾本粟因吾本幣騏驥黄金然後出合有疾徐物有輕重然則天下之寶益為我善用
者用非有使非人案此言各處通商之列者宜使利歸於己不可外溢也葉瀚曰今中國
與各國通商有年矣口岸日增生機日絀其故由於不能使人因吾本也故今日之計莫
先於整頓貨色此因吾粟本之計也又莫先於改鑄銀幣以免交易之耗折此因吾本幣
之計也再復闗稅以足用借民債以濬源此所謂令有疾徐物有輕重而他人之寶為吾
用者也至於用非有使非人之術尤為要圖</p>
<pb 九b><rh>格致精華錄　卷二　<sm>政事部　致富　牧民　賞罰</sm></rh>
<h 2>牧民</h>
<p>牧民量民力則無不成不強民以其所惡則詐偽不生不欺其民則下親其上案此數語
西人用以行政四國日記五曰西國設<?>上下議政院頗得此意使俄草五曰西人惟能知
此故一切大工作木苑囿無不立刻可以成功</p>
<h 2>賞罰</h>
<p>王文恪公集十九上邊議曰賞一人而人人皆勸然賞不為勸而反為沮者有矣賞不當
功也罰一人而人人皆懼然罰不為懼而反為怨者有矣罰不當罪也賞罰如此雖有名
將亦安得而用之比年邊臣冒功次皆得陞賞而敗軍失律者往往使之戴罪殺賊此
人心之<003>以日<懈V>而邊備之<003>以日弛案先文恪公此議乃練陸軍整海軍之第一要
義也鳴呼賞罰不明殷鑒非遠亭林先生有言立言不為一時諒哉</p>
<h 2>國計</h>
<p>鹽鐵論力耕故善為國者天下之下我高天下之輕我重以末易其本以虛蕩其實今汝
漢之金纖微<?>之貢<003>以誘外國而鈎羌<?>胡之寶也夫中國一端之縵得匈奴累金之物而
損敵國之用是以鸁<?>驢駞馲銜尾入塞驒騱騵馬盡為我畜鼲<?>鼦<?>狐貉采旃文罽充於內
<pb 十a><rh>格致精華錄　卷二　<sm>政事部　禱雨　學校　徵稅</sm></rh>
府而璧玉珊瑚瑠璃咸為國之寶是以外國之物內流而利不外泄也異物內流入國用
饒利不外泄則民用給矣案此通商之法也泰西互市以來異物內流大利外泄是彼以
末易我之本彼以虛蕩我之實而損我之用桓寬此論適為彼<003>竊矣枋國者亦思收回
利權乎</p>
<h 2>禱雨</h>
<p>春秋@露請雨止雨書開坤山神淵積薪夜擊鼓譟而燔之案此西人求雨法<003>本而變
通之袁祖志海上見聞録六美國人能於空中致雨法以轟炸物置氣球升致空中以
電氣引放自能激動溼氣噓雲下雨九曰美國勒格爾用炸彈由氣球運空中以電線
引放熱氣升上與空中冷雨凝合便可激動溼氣成雲下</p>
<h 2>學校</h>
<p>學記古之教者家有塾黨有庠術有序案西人廣設書院學堂蓋本此詳英國麥丁
富得力列國嵗<?>計政要</p>
<h 2>徵稅</h>
<p>十分稅一以入官案此闗稅之始也李賡芸炳燭編引此證稅契之始茶香室三鈔六曰
<pb 十b><rh>格致精華錄　卷二　<sm>政事部　禱雨　學校　徵稅</sm></rh>
今抽釐之法古有之矣俞說為覈</p>
<h 2>用刑</h>
<p>內儲說上殷法刑弃灰於街者一曰殷法弃灰於公道者斷其手案韓非性殘酷故託殷
法且引孔子答子貢語以實之真誣聖<?>矣西人乃襲之凡通商各埠弃灰者有禁誠不善
師古哉</p>
<h 2>治獄</h>
<p>匈奴列傳獄久者不過十月一國之囚不過數人案此文簡刑輕之故也漢書稱以無文
書以言語為約束此過甚其辭實則西域自有旁行文字特簡略耳宋鄧肅對高宗曰外
國文書簡簡故速中國文書繁繁故遲今西人折獄一經訊實刑司立定罪之重者不至
繯首其匈奴遺風歟</p>
<h 2>用人</h>
<p>主術眾智<003>為則無不成也千人羣無絕粱萬人之聚無廢功此西人行政<003>本四國
日記五曰西學各事之<003>以能勝人者率用此術即以用人行政之有議院工商諸務之
有公司亦合眾智以為智眾能以為能<003>以鮮有敗事也使俄草五以為深得此道</p>
<pb 十一a><rh>格致精華錄　卷二　<sm>政事部　闗制　置郵</sm></rh>
<h 2>闗制</h>
<p>問篇闗者諸侯之陬隧也而外財之門戸也明道以重告之虛車勿索徒負勿入以來遠
人商無廢利民無游日案四國日記五曰彼之通商工似之</p>
<p>先王以至日閉闗商旅不行案此古因時閉闗之制所以息商也西人則竊其義而變其
期凡逢令節及國大慶則閉闗焉</p>
<h 2>置郵</h>
<p>孟子公孫丑孔子曰德之流行速於置郵而傳命案說文郵境上行書舍也風俗通漢改
郵為置置亦驛也度其遠近置之也則如漢末改郵為置以前固有郵政矣</p>
<h 1>風俗</h>
<h 2>方言</h>
<p>王制東方曰寄南方曰象西方曰狄鞮北方曰譯案互見周禮象胥即古之通事也注鞮
之言知今冀部有言狄鞮者疏傳寄外內言語教象內外之言鞮知也謂通傳夷狄之語
與中國相知譯陳也謂陳說外內之言据鄭注是漢有名狄鞮者孔釋鞮譯尚為近是惟
寄為傳寄象為枚象斯增字解經矣竊謂古人稱號四方互異當就其地方言呼之只可
<pb 十一b><rh>格致精華錄　卷二　<sm>政事部　闗制　置郵</sm></rh>
通其音非可泥其義寄夷音近孝經仲尼居居讀為姬音正如寄故東方曰夷而通其事
曰寄矣象乃蒙@太元元文蒙南方也蒙蠻聲相轉猶蒙之與昧矣故南方曰蠻而通其
事者曰蒙矣古音有緩讀者急讀者爾雅不律為筆<蒺R><藜R>為茨此急讀例狄鞮之為西亦
其例故西方曰戎而通其事者曰狄鞮矣狄與譯音近廣雅狄譯也狄之通譯猶狄之通
驛孝經注越裳重譯釋文本作驛可證故北方曰狄而通其事者曰譯矣癸辛襍識云譯
者之稱見周禮東方曰寄南方曰象西方曰狄鞮北方曰譯今北方謂之通事南<蕃R>海舶
謂之唐舶西方蠻徭謂之蒲叉皆譯之名是宋已有通事之名茶香室叢鈔六曰通事之
名至今猶然唐帕蒲叉則無此名矣</p>
<h 2>通商</h>
<p>陶侃傳鎮武昌立夷市於郡東大收其利案此通商之始</p>
<p>兩京新記御覽一百九十一引曰大業六年夷請入市交易許之於是修飭諸行葺理邸
店競崇侈麗案又引見九百七十六此隋時通商之證修飾諸行以備彼之互市則洋行
之設古矣</p>
<p>節用聖人為政一國可信也大之為政天下天下可信也是故用財不費案此商學也西
<pb 十二a><rh>格致精華錄　卷二　<sm>通商部　通商</sm></rh>
人恃信以通商善居奇故富甲於地球蓋取諸此</p>
<p>小匡商羣萃而州處觀凶飢審國變察其四時而監其鄉之貨以知其市之賈料多少計
貴賤以其<003>有易其<003>無買賤鬻貴是以奇怪時來珍異物聚旦昔從事以教子弟相語
以利相示以時相陳以知賈案此商學也西人精求商務終不出管子之範圍</p>
<p>孔叢子陳士義趙王問子順曰今寡人欲求北狄不知其所以然答曰誘之以其所利而
與之通市則自至矣王曰寡人欲因而弱之若與交易分我國貨散於夷狄是彊之也可
乎答曰夫與之市者將以我無用之貨取其有用之物是故<003>以弱之之術也如斯不已
則夷狄之用將麋於衣食矣殆可舉棰而驅之豈徒弱之而己乎案此古馭遠之法也東
塾讀書記十二曰明以來外夷與中國交市彼正以無用之物弱我也古人弱夷狄之術
乃今夷狄以之弱中國悲夫自今而後勿取其無用之貨乃中國自彊之術也不取其貨
則彼失其<003>利是即弱夷狄之術也</p>
<p>下篇天之至私用之至公蓋合百姓之私以成王者之公也案西國於商政有公司與民
同利即此義詳慕維亷大英國志及列邦嵗<?>計政要</p>
<p>宋書謝荘傳載索虜互市議曰臣以為獯獫棄義惟利是視闗市之請或以覘國順之示
<pb 十二b><rh>格致精華錄　卷二　<sm>通商部　通商</sm></rh>
弱無明柔遠歫而觀釁有足表強且漢文和親豈止彭陽之冠武帝修約不廢馬邑之謀
故有餘則經略不足則閉闗何為屈冠帶之邦通引弓之俗樹無益之軌招塵點之風交
易爽議既應深杜和約詭論尤宜固絕案此馭裔之法也外洋通商以來奇巧淫巧內流
於國財物菁英外耗於裔据謝荘所議知互市和約其名雖見於古而持正者究以閉闗
為尚也</p>
<p>宋書顔竣傳載其虜互市議曰一相交關卒難閉絕雖云互市實覘國情多贍其求則桀
慠不己通而為節則必生邉虞案外邦無厭之求顏竣此議洞見結癥鏡古燭今益增浩
嘆</p>
<p>王彪之集初學記二十四引整市教曰古人同市朝者豈不以眾之所歸宜必去行物近
檢挍山陰市多不如法或店肆錯亂成商估沒漏假冒豪強之名擁護貿易之利凌踐平
弱之人專固要害之處屬城承寬亦皆如之按此整頓商政之著於令者商務之振興今
人動謂中不如西其寔禁偷漏平市價西人<003>長者古人早及之矣</p>
<h 2>貿本</h>
<p>載師凡宅不毛者有里布司農注里布者布參印書廣二寸長二尺以為幣貿易物案此
<pb 十三a><rh>格致精華錄　卷二　<sm>通商部　貿易　販貨</sm></rh>
行鈔所由放也宋張詠始行交子宋孝宗以金帛易楮幣藏於內庫沿及金元皆用紙鈔
明初亦用寶鈔宏治以後不行我</p>
<p>朝順治八年始兼行鈔幣嵗造十二萬有奇十八年因國用充餘停止王鎏錢芻幣言厯
舉宋李綱虞儔辛棄疾袁燮袁甫羅大經陳耆卿元許衡明劉基劉定之祝允明靳學顏
左懋第李雯陳子龍錢秉鐙陸世儀諸疏論大恉謂行鈔有利無弊俊謂行鈔尤今日要
圖一可佐軍需宋高宗募兵張慤建議印給監鈔其證也二可資鹽政宋范祥令商售鈔
請鹽其譣也三可利河工元賈魯河治用中統鈔其譣也四可興水利元脫脫興京畿水
利給鈔其譣也其大利在收回洋人利權則芻言所未及者自中國不印鈔票洋人以方
寸花紋之劵抵盈千累萬之金以低潮九成之銀易庫紋十成之價見諸封奏可謂太息
今欲重興鈔票莫如采胡燏棻之筞外而各省口岸鑄錢內而京城立官銀行購精器造
細紙印其票於外存以銀於行租賦稅釐官俸兵餉胥於是用不折不私又莫如采康有
為之策令天下銀號報明貲本存銀戸部及各省藩庫户部為製鈔為助貲本其虧者償
之則有運兵運械運漕運賑收諸便然二策之大綱首在用人有治法無治人則仍不能
收回利權一言以蔽之曰得人難</p>
<pb 十三b><rh>格致精華錄　卷二　<sm>通商部　貿易　販貨</sm></rh>
<p>昭十六年子產對韓起曰先君與商人世有盟誓以相信也案今西法以商為國本良工
製器國君尊禮得與國政瀛海論謂即其遺意</p>
<p>日中為市致天下之民聚天下之貨交易而退各得其所案此中國之言商務者王之春
使俄草七曰通商非西制也日中為市交易而退此通商之濫觴太公之九府圜法管仲
之府海官山皆是</p>
<p>管子立政市者貨之準也是故百貨賤則百利不得百利不得則百事治百事治則百用
節事者生於慮成於務不慮則不生不務則不成案四國日記五曰西國各學之重專家
各業之有公司頗得此意</p>
<h 2>販貨</h>
<p>西洋朝貢典錄古里國下有坿記云寶船<?>至彼王遣頭目哲地見正使擇日論價將中國
錦綺百貨議定乃書合同價數各存之頭目哲地與正使眾手拍一掌無悔哲地始携珊
瑚珍珠寶石來議價凡算番物若干該<纻R>絲等物若干照<?>原打手之貨交易案此即拍賣
之法也茶香室三鈔二十四日西人來中國者其交易有拍賣之法即其遺意</p>
<h 2>船<?>政</h>
<pb 十四a><rh>格致精華錄　卷二　<sm>船政部　船政</sm></rh>
<p>旗幟日所求索皆以其形名為旗城上舉旗備具之官致財物之𠯣<?>而下旗案此船政也
四國日記曰魯問以下即船械之學旗幟一篇即西人舉旗燈以逹言語之法</p>
<h 2>鐵路</h>
<p>拾遺記成王六年然邱國獻比翅鳥越鐵峴汛沸海鐵峴削礪車輪皆剛金為𨋹沸海如
煎汛時以銅薄舟底案剛金為車馳驅鐵道此鐵路之權輿也以銅薄舟汛游沸海此鐵
艦之濫觴也外洋無國不興鐵路鐵艦以為自古未聞孰知周已有之特其法不傳者殆
亦效湯之焚飛車乎</p>
<h 2>鐵政</h>
<p>貨殖列傳巴蜀亦沃野地饒銅鐵云云又邯鄲郭縱冶成業案此西人鐵政之所放</p>
<h 2>古學</h>
<p>鮚埼亭集曰古學廢西人獨擅其長中原反宗之唐荊川顧𥬡溪邢雲路而欲會通焉而
尚未能黄梨州出始言周公商高之術中原失傳而被篡於西人按其書以求汶陽田可
歸也案全祖望此說可稱塙論中學之被篡於西人者多也而安得盡歸趙璧哉</p>
<h 2>字板</h>
<pb 十四b><rh>格致精華錄　卷二　<sm>船政部　船政</sm></rh>
<p>三顏文忠每於公牒背作文稿黄長睿得雞林小紙一卷己為人書鄭衛國風復反其背
以索靖體書章草急就二千一百五十字余見宋版書多以官府牒飜其背以印行者如
治平類篇皆元符崇甯公私文牘故紙紙極厚靣背光澤如一故可兩用案今洋紙極厚
背靣光澤可書据顏黄所書則宋已製之矣</p>
<p>技藝用泥刻字每一字為一印火燒令堅欲印則以鐵範置板上而密布字印于其中頃刻
印千百本案此活字板之權輿但宋時止用泥刻陸深金台紀聞毘陵用鉛銅為活字視
印板尤巧</p>
<p xxx>髙宗純皇帝御題聚珍板詩序曰康熙聞編圖書集成刻銅字為活板貯<?>武英殿然則活字印書
中法有之西人以鉛錫擺字地球說</p>
<h 2>刊書</h>
<p>盧太翼善占候算厤之術其後目盲以手<摸V>書而知其字案此摸書之版耳河汾燕間錄
謂隋開皇十三年敕廢像遺經悉令雕撰王士禛池北偶談引為刊書之始据傳盧與隋
焬有問荅語大業九年從駕遼東此時書有版甚明故知<003>摸為書版惜略明言如中國
聚珍板然矣</p>
<pb 十五a><rh>格致精華錄　卷二　<sm>文學部　古學　字板　刊書</sm></rh>
<h 2>格物</h>
<p>路史十四土龍致澤桐魚鳴鼓獺膽分盃石膽鳴釜冡灰傳漏啄木愈齲匛湯引妳@枝
速語堂蜋之氣含之出火<008>蚓之塵背之起霧結巾投地而兎走箴綴舟帶而虵狗舐
罋而<sm>原\\闕</sm>叠生蓬生地而沙不聚蟾切玉橘明珠油鑽針薑解茶葦化牛鹽消瓜甘雨昔愛
斯拜亦謂大火時可引溼氣</p>
<p>郁離子故天之行聖<?>人以厤紀之天之象故人以器驗之天之數聖人以算窮之案此皆
格物之理</p>
<p>閔先生彤章曰西法本始於中即借根之方彼中尚名東來大綱並出周禮條目散見諸
子可知致格一門三代必有專書想秦政欲以愚人盡付虐焰自先儒補以義理聖門游
藝之學缺焉無傳案閔先生此論自邳州學署郵寄義最簡括謂三代有格致書經秦
焚去尤奇而碻</p>
<p>格物中法自序曰自冬官書佚操藝者各挾其工巧衒鬻于市前明澳門通商以來彼遂
用機器玩好之技簧鼓中國以漸逞其陰謀秘計至今而益熾夫彼之技一工人耳搢<?>紳
之所不道烏足言哉夫然而居之時欲移易其耳目莫欲即中國所自有之物著之俾知
<pb 十五b><rh>格致精華錄　卷二　<sm>文學部　古學　字板　刊書</sm></rh>
中才百倍於彼特屏棄弗為別求以至遠至大者也夫顯鏡遠鏡孰與照胆之奇日晷鐘
表孰與元帝殿漏之幻汽機之緐重孰與水碓風車之簡輪船火車气球孰與飛車木鳶
木馬流牛之巧研窮物質孰與始知藥性化煉丹汞洋炕雞種之奧忘其至奇至幻至簡
至巧奧者而惟洋是好不亦傎乎不甯惟是中國之攻木攻石攻金皆重學也冶人卝人
皆化學也蒸釜酒龍陽燧銅鑑磁石引鍼琥珀拾芥酒油酪權量舟車汽學光學及電學
化學重學之日用而不知也且夫彼之法皆中法也漂布熟皮種樹養蠶造糖燒磁鍍金
少或數十日多不過百年殆通其理雖精益求精然非中國啟其知而能若是哉至於得
南鍼而知航海得火藥而用鎗礟則尤中國大有造於彼乃彼無一不賴於中國而乃中
國反曰知遠出彼下何歟是書編古今言格物者知其理所以然則詳之否則闕之若或
不能盡識則釣稽而為之注竊附鄙意及中國六工之事使天下知技皆中國<003>有<003>不
有者則中國鄙而不為也若越人洞垣之藥張衡地動之儀乃至窮其理而不得亦可見
聖人之邦靡學不精也案劉岳雲此敘載食舊德齋雜著深識宏覽先我為之今録其
文志不忘大輅椎輪焉</p>
<p>劉岳雲答李善蘭書曰西人以天算為最精初入中國即挾此自重而光化電等學則近
<pb 十六a><rh>格致精華錄　卷二　<sm>文學部　格物　專學</sm></rh>
世尤密然如天圜見周髀大戴地動見考靈耀乾鑿度元命苞括地象六等星差見徐整
長厤天河經天一周見抱朴子天河為小星所聚見物理論五星日月各一天見郗萌傳
朦氣見姜岌傳雷為地氣見周易論衡則中國言天文未嘗讓西人也墨子經上圜一中
同長也此謂圜體自中心出徑綫至周等長也又云方柱隅四<讙V>也誤此謂方體四維皆
有隅等靣等邉等角也<莊R>子一尺之棰日取其半萬世不絕此幾何妙理他如借根即天
元一術代數術中求無定數</p>
<h 2>專學</h>
<p>黄帝仲尼適楚見痀僂者承蜩猶掇之也仲尼曰子巧乎有道邪曰我有道也五六月纍
垸二而不墜則失者錙銖纍三而不墜則失者十一纍五而不墜猶掇之也吾處也若橜
株駒吾執臂若槁木之枝雖天地之大萬物之多而惟蜩翼之知吾不反側不以萬物易
蜩之翼何為而不得案此雖言用志不分然言纍言掇實有重學之理荘子逹生垸作丸
處下有身字餘同劉子專學云夫蟬之難取而黏之如掇袁注掇急也即此事</p>
<h 2>字學</h>
<p>襄三十年史趙曰亥有二首六身下二如身是其日數也士文伯曰然則三萬六千六百
<pb 十六b><rh>格致精華錄　卷二　<sm>文學部　格物　專學</sm></rh>
有六旬也案此古筆算之沽古算衍略云一曰亥字三六為身如笇之六葢橫一當五又
豎<?>一於橫一之下則為六又云豎二笇為二萬又並三六為六千六百六旬四位並列與
厤草同一鐙精舍甲部稿五曰如此則史趙當云亥以三六為身不僅言六身矣此數直
布當為二六六史趙假亥字言之二首六身則上二下六是二萬六千也然六旬六百之
數未著而亥字之畫己窮故云下二如身謂於亥字之下更著二數皆如身其謂二六也
合言則為二六六六日數明矣</p>
<p>三十一年鄭人游於鄉校以論執政案此西人下議院所放所善則行所惡則改頗有古
義也</p>
<p>上古結繩而治後世聖人易之以書契案今西字亦有繩結遺意者食舊德齋曰聯
屬之字及虛活用法大約用圈點橫直諸記號如中國之<sm>說文古　說文有<003>絕  說\\文及字　止而識之也  文</sm>
上下\\通也</sm>等字<sm>鐘鼎中此類極\\多今不更引</sm>埃及碑之二等字皆是梵書多加於實字之中加紗補住吉
同徵卜納囉雙納囉哈蘭答雅答克巴魯答札麻嚕烏巴達麻諸記號是回部今不用象
形而猶有則爾則白爾帕尺都則爾都則白爾都帕尺諸記號歐邏巴亦猶有<010>％<011><012>
等記號葢記號即古結繩之遺意達海烏巴什為</p>
<pb 十七a><rh>格致精華錄　卷二　<sm>字學部　字學</sm></rh>
<p>國書因蒙古文加圈點亦即此意俊謂此西字效法中國之證</p>
<p>仰則觀象於天俯則觀<?>法於地見鳥獸之文與地之宜近取諸身遠取諸物案西字亦有
取象形者劉嶽雲食舊德齋襍著曰西域埃及國于夏商時最強盛近人搜得古碑象
形法會之葢人作仌馬作<013>鳥作<014>日作○月作<015>山作<016><sm>見上海月報又美國士人魏<?>\\丁示予字頗多今不記憶皆
與鐘鼎文\\字相似</sm>今苗中字亦有似此者是四夷字起象形之證</p>
<p>西域傳安息國畫革旁行為書記服注橫行為書記顏注西方胡國及南方林邑之徒
皆橫行不直下也案此知西字旁行其來已古詳見西國數目字曰羅馬曰阿喇伯羅馬
即漢書之大秦古為歐洲一統之國呵喇伯即唐書之大食厥境東西萬里為回教之祖
國兩國盛時跨據歐亞阿三洲故所用數目字迄於今皆流傳勿替羅馬之法取臘丁二
十五字母中之六字以六字分六數曰一也五也十也五十也百也千也書中之章數西
厤之年分鐘表日晷之時刻是也阿喇伯之法原於印度漢時天竺用之既而流衍於其
毗連國迨謨漢默德刱興回教所用數目字分東西二式亞洲之回教用東式歐洲之回
教用西式至北宋西式字漸傳之歐洲諸國遂以阿喇伯數目字名之凡回教諸國及數
學中咸重之法與中華算術字碼同特右行耳見四國日五</p>
<pb 十七b><rh>格致精華錄　卷二　<sm>字學部　字學</sm></rh>
<p>畫革傍行以為書記案此西字所本漢書西域傳說同音義橫行為書記俄游彚編曰希
臘為最古之國其文傳自佉盧為諸國所祖是也</p>
<p>經上讀此書傍行正非無案此字學也瀛海論言之秦西文字若俄法英德奧意波蘭賴
丁哀斯脫希白來文字不同而皆旁行學記一得曰西書旁行亦祖其遺法法苑珠林以
為造書凡三人長曰梵其書右行次曰佉盧其書左行少曰倉頡其書下行而欲以西書
駕羲皇上謬矣</p>
<p>濳虛</p>
<p><017><018><019><020><021><022><023><024><025>案此字馬之見於古者翟灝通俗編三十二曰今市𠪨計簿有所
謂號馬者以一作<017>二作<018>三作<019>四作<021>五作<027>六作<028>七作<029>八作<030>九作文其一
二三與濳虛正同六七八九雖縱橫互易而意亦如之惟<021>乃古文開元<031>字之省又與
十斜正相比今誤以當四別用西洋<027>字為五與温公法殊左襄三十年言亥有二首六
身杜注云亥字二畫在上并三人為身如算之六葢古人記算字原有別就簡易之體朱
子語類曰濳虛之數用五只似如今算位一般其直一畫則五也下橫一畫則為六橫二
畫則為七</p>
<pb 一a><rh>格致精華錄　卷三　<sm>算學部　算學</sm></rh>
<ti>格致精華錄卷三</ti>
<h 2>算學</h>
<p>繫辭大衍之数五十其用四十有九分而為二以象兩卦一以象三揲之以四以象四時
案此籌算之始也梅文鼎古算衍略一曰大易揲蓍以一蓍當一數蓍策所以決疑非常
用之物故特隆重其製而加長長則不可以橫故皆縱列惟分二象兩之後卦一策以別
之使無凌雜餘皆縱列其數四十九故四揲以稽其實數布算之法用之若何曰五以下
皆縱列六以上則橫置一籌以當五而縱列其餘然則十百千萬何以列之曰其式皆自
左而右畧如珠笇亦如西域寫算之位</p>
<p>宣四年子公之食指動史記陳世家集解引服注第二指本疏引曰俗所謂啑鹽指也案
羅雅谷等人身圖說謂知覺在手第二指本此</p>
<p>子罕固天縱之將聖又多能也案聖學如天無所不包算術特聖學萬分之一御覽七百
五十五引藝經捐悶三不能比兩者孔子所造困學紀聞九引之又引數術記遺世人言
三不能比兩乃云捐悶與四維甄鸞注藝經曰捐悶者周公作先布本位以十二時相從
徐援稱捐悶是奇兩之稱此雖或出依託然可證捐悶古術周公所創孔子述之特令<?>不
<pb 一b><rh>格致精華錄　卷三　<sm>算學部　算學</sm></rh>
傳耳故聖門若曾冉諸賢精通算術葢淵源有自矣彼矝<?>言創獲者亦知算術為先聖緒
餘乎</p>
<p>憲問冉求之藝案令<?>西算幾何之術實本於冉求藝經家語子貢曰好學博藝冉求之行
也是冉子之藝聖人稱許之外尤見推於同學藝指六藝以禮樂射御書數為斷但下言
文之以禮樂則此篇藝字當舍禮樂而言伐齊之役冉有用矛子適衛冉有僕孔訂六經
躬侍贊脩則能射御書可知但古人訓詁有以小名代大名者冉子所長止舉九數言即
其例國語魯語貪欲無藝此藝字嫥指算言無藝猶言無算也曾子問地圜孟子知日至
聖門多通算得冉子而三矣必知幾何為冉子所傳者藝林餘話曰西洋有算書名幾何
冉求所造中國無之猶楞嚴經乃番僧語令<?>在中國而西域無之柔遠記十六曰幾何一
書原本西洋人歐几里得作其學有傳出自冉有後中國喪失流傳泰西彼土智士得而
專精用以推步使俄草七曰法博物院有先賢冉有夫子神位不知何以獨列此間閱其
紀載葢一千八百年前於中國一廟中得之者噫聖門所稱藝士幾何原本即夫子所手
著者令<?>其靈爽豈其隨之西渡故歐洲之創造乃能日精一日耳</p>
<p>五皇極案蔡沈皇極數即西人寫算法所本古算衍畧一曰蔡所紀算位一至五皆縱列
<pb 二a><rh>格致精華錄　卷三　<sm>算學部　算學</sm></rh>
六至九皆橫一於上以當五又自一之一至九之九皆並列兩位自左而右此用於宋者
易本命子曰天一地二人三三三而九九九八十一二主日數十故人十月而生八九七
十二偶以承奇奇主辰辰主月月主馬故馬十二月而生七九六十三三主斗斗主狗故
狗三月而生六九五十四四主時時主豕故豕四月而生五九四十五五主音音主猨故
猨五月而生四九三十六六主律律主禽鹿故禽鹿六月而生也三九二十七七主星星
主虎故虎七月而生二九十八八主風風主蟲故蟲八月化也其餘各以其類也案此乘
數之見於古者管子地員言九施之土下及泉之尺數尤詳此外淮南地形有三七二十
一漢書律厤志有八八六十四左傳杜注有八八六十四六六三十六四四十六漢志如
湻孟康晉灼注有二八十六三四十二六八四十八八八六十四等語豹隱紀談遂以一
九至九九編語成謡西人以算誇秘授而聖人已導其源矣</p>
<p>公羊文十四年傳晉卻缺納接菑於邾婁邾婁人言曰接菑晉出也貜且齊出也子以其
指則接菑也四貜且也六貴則皆貴矣雖然貜且也長案此指數之見於經者儆季文鈔
六曰邾婁人請卻缺自數其指舉手向身首屈大指此數指之常法也數至四指曰接菑
也有如斯至五而終又反掌外向而申其小指曰貜且也有如斯夫至數四也惟一小指
<pb 二b><rh>格致精華錄　卷三　<sm>算學部　算學</sm></rh>
獨申數六也亦惟一小指獨申初無差池於其間是接菑與貜且自邾婁人視之一也故
曰貴則皆貴明無異也所異者向背耳夫向背何常之有自晉視之固曰接菑也四向我
者矣自齊人視之彼將曰貜且也六向我者矣以四之向我而愛之愛之而思其恒申以
六之背我而惡之惡之而使其必屈是亂其指法矣指法亂而數不可知矣在當時以指
計數自有常法故一言一喻俊案孔廣森通義數法與黄同惟不用反掌則四六無別黄
說尤精</p>
<p>王言布指知寸布手知尺舒肘知尋案此以手指布算之法癸已存稿十曰宋史律厤志
崇甯时制樂魏漢津請帝中指寸為律徑圍為容盛取身為度之義則可云布指知寸則
非也大戴禮布指知寸言平布十指即是古一尺指廣一寸何注公羊側手為膚鄭注投
壼四指曰扶四寸鄉射記握素一膚皆一指案寸古尺止如此若大人中指中節之長或
不止今尺一寸矣且非布義俊案戴禮又言布手知尺舒肘知尋令以手指布算如俗稱
一掌經之類疑本此</p>
<p>談泰曰治算者不讀古書謂西法密於中法此大惑也西人存心叵測恨不盡滅古籍以
自街所長案此論載經義叢鈔意在表章中書發為讜論真先得我心者</p>
<pb 三a><rh>格致精華錄　卷三　<sm>算學部　算學</sm></rh>
<p ppes>圓容六邊起算屢求勾股得徑一者周三一四一五九六二五案西算本此亞奇默德作
圓書言徑一周三之理已詳見前李之藻圜容較義書名襲之盈朒二限亦沖之法也</p>
<p>唐闕史青州楊尚書損曰為吏之最孰先於書算邪有夕道於叢林間者聆羣跖評竊賄
之數且曰人六匹則長五匹人七匹則短八匹不知幾人復幾匹顧主硯小吏著於紙令
俯階籌之且曰先達者勝少頃一吏果以狀先遂授良闕儕類則眙伏而退案此即以算
術選吏之始也</p>
<p>京師同文館徵天下書算之士授之官職其此意乎</p>
<p>書緯史紀五帝紀正義引帝命驗元矩者黑帝汁光紀之府名曰元矩矩法也水精元昧
能權輕重故謂之元矩案此重學之一種學計一得下曰以水權輕重之術亦古算經所
當有矣</p>
<p>周書薛憕傳沖之又注九章綴術數十篇案沖之注綴術又見宋隋書律厤志南齊書本
傳西算立垛積招差以求氣朔消長之說本此疇人傳曰立垛積招差以求氣朔消長即
綴術之遺綴術一書當如立天元術之流入彼中吾亡之而彼得之矣</p>
<p>密率徑七周十二又設盈朒二限案此亦西算所本也新法算書曰亞奇默德作圓書其
<pb 三b><rh>格致精華錄　卷三　<sm>算學部　算學</sm></rh>
一云三倍又七十之十則朒其二云三倍又七十一之十則盈疇人傳曰三倍又七十分
之十即祖沖之密率徑七周二十二也設盈朒二限亦沖之遺法</p>
<p>律厤志竹徑一分長六寸二百七十一枚而成六觚為一握案此即算法之用三禮圖有
六觚算法形如六角米箕又有方圓算法形圓中方方為四冪<?>餘圓為四庣夢溪筆談謂
算法用亦籌黑籌以別正副之數是也</p>
<p>瞿曇悉達開元六年官太史監受詔譯九蓺術案此亦西算所本梅文鼎籌算自序曰唐
有九埶厤不用布算惟以筆紀史謂其繁重法不傳西儒筆算或其遺意見同文算指中
又曰九蓺術為西法權輿疇人傳曰九蓺術西法所出也名數殊理則無異如九埶十二
相即西法十二宮中日中月即太陽太陰平行度日藏月藏即行數定日定月即實行九
埶日平行起春分減二相二十度則最高起算之端在夏至前十度令法最高有行分而
在夏至後九埶最高則恒在夏至前十度也日量即日徑月量即月徑阿脩者日道月道
之交亦即地景間量者距緯也以日月地景徑及距緯論交食亦與令西法同也惟九埶
譯於唐時其法尚疏後人精益求精故令之西法為更密合耳又曰九埶術言天竺算法
用九個字乘除一舉札而成後回回亦以土盤寫算葢<?>西域舊法皆用筆算也筆之變而
<pb 四a><rh>格致精華錄　卷三　<sm>算學部　算學</sm></rh>
為籌猶中土之易算子為珠盤然用籌仍須以筆加減固不如筆算之為便矣顧觀光九
埶厤解自序曰令讀九埶厤法乃知回回泰西厤皆深於天竺西人謂兩心差古大令小
黄赤道古遠令<?>近得此證之始明</p>
<p>續漢書律厤志得三百六十五四分度之一為嵗<?>之日數嵗<?>十九名之曰章案此亦西厤
所本也新法算書曰默<?>冬於周考王十四年推定十九年而太陰滿自行本輪之周復與
太陽同度為月二百三十五是謂章嵗<?>西法謂之金數用以求月之日故古西法以二十
八章嵗<?>為一袠十五袠為一總積七千九百八十年每年三百六十五日四分日之一周
考王十四年為總期之四千六百八十六年疇人傳曰十九年為一章三百六十五日四
分日之一為一嵗<?>與後漢四分術同知西法密合天行亦以漸臻非一蹴幾也又曰西人
舊率即四分法</p>
<p>史記厤書疇人子弟分散或在諸夏或在夷狄案此西人師法中國之碻譣疇人即籌人
程大昌演繁露謂古字假借以算數得名是也即如地圓之說本於曾子九重之論見於
楚辭疇人傳例言之我謂西法彼曰東來胚胎中書不勝枚舉</p>
<p>續漢志注引曰禹使大章步自東極至西垂二億三萬三千三百里七十一步使䜿亥步
<pb 四b><rh>格致精華錄　卷三　<sm>算學部　算學</sm></rh>
南極盡北垂二億三萬三千五百里七十五步䜿亥右手把算左手指青邱北案此中國
地圖之祖疇人傳一孫星衍曰指青邱北者如後世輿地圖之類指而算其相距里差耳
洋人以地球經緯求里差謂中法所未有豈知我三古已有其術哉</p>
<p>郭守敬創法五事二曰月行遲疾古術皆用二十八限令以萬分日之八百二十分為一
限凡析為三百三十六限依垛叠招差求得轉分進退其遲疾度數逐時不同葢<?>前所未
有案垛叠招差即彼平方立方法也又見本傳齊履謙行狀疇人傳二十五曰垛叠招差
勾股弧矢之法前此言算造者弗能用也疇人傳曰屢次乘除之後其加減之衰如平方
立方與郭守敬垛積招差法正類</p>
<p>郭守敬授時術草乘除之位案此西人筆算籌算所本一燈精舍甲部稿五曰郭氏之法
自左而右令<?>西人筆算亦皆自左而右</p>
<p>厤物之意曰至大無外謂之大一至小無內謂之小一無厚不可積也其大千里案此與
西算相通据上文厤物之意似惠施所著之書</p>
<p>我知天下之中央燕之北越之南是也案此地橢圓說也談天集證曰地形橢圓其長半
徑之中在北極下則燕之北半徑之中在赤道下則越之南河洛之間明不得為天下之
<pb 五a><rh>格致精華錄　卷三　<sm>算學部　算學</sm></rh>
中火不熱輪不蹍地案此即電氣燈火輪船之理</p>
<p>一尺之棰日取其半用之不竭案此即幾何之理也韓應陛曰歐羅巴人光性論云物之
微分人亦能分然不能至不可分之地蒙以為人之不能分非物之不可分以幾何之理
言之物雖大合之可至無窮雖微分之可至無窮尺棰之說也</p>
<p>劉徽九章算術注序度高者重表測深者累矩𠇗離者三望離而又旁求者四望此即所
謂重差也案旁要夕桀葢<?>皆測望中之一事旁要測方夕桀測圓旁要為三角法所本孔
廣森曰旁要即西人三角法也疇人傳三編曰釋名在邊曰旁史記扁鵲倉公傳索隱云
方猶邊也要即古@字孔說殆近之矣夕桀云者廣雅釋詁云夕衺<?>也王氏疏證引呂氏
春秋明理論是正坐於夕室也注云言其室邪夕不正桀者揭也文選謝靈運擬劉楨詩
注桀與揭音義同又東京賦薛注揭猶表也葢<?>樹表而邪望之即劉徽所云𠇗離者也疑
重差夕桀古人本以旁要該之其實此三者皆不離於勾股後人強為之分析耳錢氏十
駕齋養新錄疑夕桀為互椉之譌阮元又以令<?>有為即九章算術中令<?>有術案互乘令<?>有
皆算家通法不能另立為一章且不得雜出於旁要重差下也</p>
<p>張邱建算經序凡約法高者下之耦者半之奇者商之副置其子及其母以少減多求等
<pb 五b><rh>格致精華錄　卷三　<sm>算學部　算學</sm></rh>
數而用之乃若其通分之法先以其母乘其全然後內子母不同者母互乘子母亦相乘
為一母諸子共之約之通分而母入者出之則定案西算亦有雞翁母雛問答法本此疇
人傳六曰雞翁母雛一問而有三答惟憑心計於率不通</p>
<p>齊物一與一為二二與一為三自此以往巧厤不能得而況其凡乎案此數學也四國日
記五曰此天算之濫觴</p>
<p>一百四回回術案此亦西法所本也新法算書曰第谷於神宗十六年戊子測春分與白
耳那瓦所測相較定嵗<?>實為三百六十五日二十三刻三分四十五秒疇人傳曰嵗<?>實小
餘二十三刻三分四十五秒與經緯度一百二十八年閏三十一日之率正合戴震曰新
法襲回回術其云測定乃欺人耳</p>
<p>黄帝使隸首作算數得下籌之法周公作九章詳明算法而始制算盤案錢大昕養新錄
曰古人布算以籌令<?>用算盤以木為珠不知何人所造亦未審起於何代惟陶南村輟耕
錄有走盤珠之喻則始於元代据錢說可證珠算之法古亦有之</p>
<p>世說嗇儉王衍持牙籌會計案籌算之見於古者梅文鼎古算衍略一曰此用籌之證</p>
<p>鄭元傳通三統厤九章算術劉洪作乾象厤元受其法加注釋焉案又見晉書厤志西人
<pb 六a><rh>格致精華錄　卷三　<sm>算學部　算學</sm></rh>
於乾象術既竊取其義彼所矝<?>為創獲者亦知鄭君早為之注釋斷不能越其範圍乎</p>
<p>九章一曰方田以御田疇界域二曰粟布以御交易質劑三曰差分以御貴賤廩稅四曰
少廣以御方圓冪<?>積五曰商功以御功程積實六曰均輸以御遠近勞費七曰贏不足以
御隱雜互見八曰方程以御錯糅正負九曰勾股以御高深廣遠案此西算所自出也年
希堯度算釋列序曰西學未出古有九章言算數而測量在其中秦火以後不知何時流
入西國西人精於測量遂能以量法為算法如羅雅谷所繹比例規解者尤為簡妙梅子
之言曰西人之術多以象吿而翻譯者或未深諳厥故得其形似參之臆解作者之精意
遂掩或者不察疑其故為秘惜亦不然也夫理有當知與天下共明之而已中西何異焉
陳杰古算經細草例言曰比例之法放自九章傳由西域在古灋曰異乘同除在西法曰
比例等假如甲有錢四百易米二斗問乙有錢六百易米幾何答曰三斗法以乙錢為實
甲米乘之得數甲錢除之即得錢與米異名相乘錢與錢同名相除故謂之異乘同除此
古法也以甲錢比甲米若乙錢與乙米凡言以者一率言比者二率言若者三率言與者
四率二三率相乘一率除之即得此西法也古法在元明時已失傳明神宗時西人利瑪
竇來中國出其所著之書中土人皆務為創見其實所用皆古法但易其名色耳茲以西
<pb 六b><rh>格致精華錄　卷三　<sm>算學部　算學</sm></rh>
人名<?>色解王氏固取其平近亦以明中國之合轍也又有論曰二十一史律志無不用此
例者他如九章緝古十種算書大半皆用比例無如古人總不言比例如緝古算經第二
問求均給積尺欲以本體求又一形之體忽取兩面冪<?>之數一用以乘一用以除而得又
第九問求圓囤第十問求圓窖忽以周徑乘除即如方亭法求之諸數悉得讀者實莫能
解走作圖解葢<?>審諦久之而始知其為比例言乃明言比以揭之嗣是而凡閱古算書罔
弗比例矣</p>
<p>秦九韶九章</p>
<p>載立天元一術案此即彼借根方也梅瑴成供奉</p>
<p>內廷</p>
<p>聖祖仁皇帝授以西洋借根法始知借根方即立天元術談泰曰西人存心叵測恨不盡
滅古籍俾得獨行其教以自衒<?>所長吾儒託生中土不能表章使之淹沒但知西人之借
根方不知古法之天元一此豈善尊先民者哉駱騰鳳開方釋例自序曰天元一術見宋
秦氏九韶九章大衍數中初不言創於何人元李冶測圓海鏡益古演叚二亦用此術冶
稱其術出於九容令<?>不可詳所自矣是術也自平方立方以至多乘方悉用一術即芻童
<pb 七a><rh>格致精華錄　卷三　<sm>算學部　算學</sm></rh>
羨除諸形亦無不可握管而得西法借根方實源於此乃以多少代正負欲掩其襲取之
迹不知正負以別異同多少以分盈朒毫釐千里必有能辨之者</p>
<p>觀象授時疇人子弟各分散或在夷狄則後世西域九埶回回術數及西洋算法豈非從
中土流散在彼而衍其傳者乎此可為西法襲中法之證案秦蕙田此說据史記厤書而
探知西學之源陳義甚高與明史天文志所論先後一轍</p>
<p>疇人傳四十四曰天文算數之學吾中土講明而切究者代不乏人自明季不務實學而
此業遂微西人起而乘其衰不得不矯然自異然但可云明算不如泰西不得云古人皆
不如泰西也我</p>
<p>國家六藝昌明若吳江王氏宣城梅氏皆精於數學實能盡得西法之長而匡所不逮至
戴東源發明五曹孫子等經而古學明錢竹汀論三統四分以來諸家術而古推步學又
明學者茍能綜二千年來步算諸書一一研究之則知中法精微深妙非西人所能及者
彼不讀古書謬云西法勝於中法是但知西法安知古法哉案明季利瑪竇以新法入中
土徐光啟至以今<?>日義和稱之一時西人接踵人心囂然烏乎臺官步勘天道疏濶物必
自腐而後蟲生假令光啟躬際</p>
<pb 七b><rh>格致精華錄　卷三　<sm>算學部　算學</sm></rh>
<p>聖清耳聆阮論當亦恧然汗下</p>
<p>疇人傳四十五曰新法亦集古今之長為之非彼所能創如地為圓體曽子言之太陽高
卑與考靈曜四海說合蒙氣有差即姜岌游氣論諸曜異天即郗萌不附天體說凡此安
知非出於中國如借根方本為東來法乎必曰西學非中土所能及則</p>
<p>大清億萬年頒朔之法必當問於歐羅巴乎必不然也案阮元此論惜不令湯若望見之
夫若望以四十二事表西法之異證中術之疏耳食之徒遂謂歐洲算術超於吾國母亦
飲水忘源乎疇人一傳標列古書表章中法庶有志之士當思自奮勿為西人所愚也</p>
<p>續疇人傳叙曰西人尚巧算值中法湮替之時乘間居奇世人同聲附和不知九重本諸
天問借根放自天元西人未始不襲我成法而易其名色耳如諸輪變為橢圓不同心天
變為地球動是已且張平子有地動儀其器不傳舊說以為能知地震非也此地動天不
動之儀也蔣友仁謂地動或本此或謂暗合未可知也西法之善者無過八線然舍表無
以布算茍如羅氏以密率招差是其法亦無異授時厤草安知八線表不由此乎案九重
諸條又為前傳所未及葢<?>羅士琳成續傳時在文達晚年見道益精觀此叙語信乎學與
年進也</p>
<pb 八a><rh>格致精華錄　卷三　<sm>算學部　算學</sm></rh>
<p>續疇人傳曰歐羅巴自詡其法之精密勝於中法不過三角八線六宗三要借根方連比
例諸法安能軼吾天元四元綴術大端乎</p>
<p>下圓者徑一而開三也方者徑一而取四案此古算之所起也困學記聞引京氏易有積
算法此篇蓋其類</p>
<p>陳萬策中西算法異同論曰中法言異乘同除西法總之四率異矣而為比例之理則同
中法勾股也用邊而西法謂之三角也用角三邊三角可以互求劉徽祖沖之趙友欽以
四角起數所算圓周之率與西法曾無毫釐之差而西人以六宗率作剖圓八線者其術
亦不外乎此案此論中西算學異同又西學本中學之一證</p>
<p>顧觀光與張文虎書曰算理黄赤斜交者西法升度差也地面測望者西法地半徑差也
案此書見武陵山人雜著以許氏太陽行度解据日行赤道原無盈縮而人目視之有盈
縮由黄赤斜交及地面測望為說故為之取西法以證中法於西人竊取吾法雖未明言
而力据上游則仍九數存古之恉也</p>
<p>務民義齋算學三書叙曰書緯考靈曜地恒動不止而人不知譬如人在大舟中閉牖而
坐舟行而人不覺也西人謂地動天不動說本此其創為便捷之法亦中國古法也西人
<pb 八b><rh>格致精華錄　卷三　<sm>算學部　算學</sm></rh>
用字代數原於古籌算今改用予算較寫算不尤簡捷乎或謂西人機器獨擅其長然中
國未嘗無機器也虞書璿璣玉衡武侯木牛流馬經史所載可攷且考工記云知者創物
巧者述之其中立表定向可通天文弓矢權衡可通重學夫西人學中法而能自立豈中
國人不能學古人而自立哉案錢國寶此叙亦知西學原於中法歸其旨曰自立可謂能
自得師者</p>
<p>對數詳解叙曰對數一術乃西士所稱至精至簡者而李善蘭鄒伯奇創立新法較西人
舊法簡易數倍而與西人近日新法不謀而合案李鄒尋繹古書而立新法乃西人與之
合轍正西人暗襲中法之據丁取忠此叙信哉</p>
<p>臥算為年立算為日案此亦籌算法也古算衍略一曰位數多者恐其相混故三十三二
十二之類笇位皆一縱一橫以別之縱即立算橫即臥算也古算器攷据此以證古有橫
直相錯之法黄宗義南雷文約曰臥算長水所謂橫也立算所謂䜿也</p>
<p>數之法出於圓方圓出於方案此古割圓術也馮經周髀算經術曰周謂全體髀為股分
此經即割圓法凡圓中劃十字界開四髀每髀弧邊九十度角在圓心正似方隅故曰正
角若開六髀每髀六十度則成銳角若合兩髀為一髀共百二十度則成鈍角若合三髀
<pb 九a><rh>格致精華錄　卷三　<sm>算學部　算學</sm></rh>
為半圓共百八十度則角平矣若開八髀每髀四十五度則角尤銳若合三髀為一髀共
百三十五度則角尤鈍若合四髀為半圓則角平矣馮以割圓為說而圓出於方之理益
顯然則割圓非西人所創矣</p>
<p>祖沖之傳祖沖之注九章造綴術數十篇亦見南史案此西人籌算之所放夢溪筆談曰
求星辰之行步氣朔消長謂之綴術謂不可以形察但以算數綴之而已据沈說知祖氏
積候既久而成此推步之法學海堂四集十四載伊德齡曰推五星伏見順逆求日月之
盈縮遲疾步氣朔之消長皆賴測候得其實行乃通以所厯周率分得其平行復以平行
加減實行乃知進退損益之數故測候精而立法密祖氏綴術惟此足以當之若平圓周
徑弧矢相求有形可見劉徽祖沖之求密率皆用勾股屢求然求之細則太煩西人杜德
美為捷法習之者不解謂與劉祖法異董方立作割圓連比例圖解以明之乃知根於極
小勾股西法始有次輪均輪橢圓之法似數生於象其立法之根乃因盈縮之極數借次
輪之象以顯之數有不合又加均輪以凑之仍未密合乃更為橢圓行均分積以齊之以
求日行可矣求月行復有盈縮有負圈有朔望輪求星之行則有伏見嵗<?>輪又以日行高
卑而增減嵗<?>輪豈果能乘虛御風而見有此輪耶何以定此輪之大小也哉亦以算數綴
<pb 九b><rh>格致精華錄　卷三　<sm>算學部　算學</sm></rh>
之而已故其法隨時修改則其輪徑必隨時增減梅文鼎弧三角舉要序曰自劉徽祖沖
之各為圓率逮元趙友欽定為徑一則圍三一四一五九二與令<?>西術略同皆割圓以得
之非勾股奚<藉R>焉王鳴盛蛾術篇七十二曰西洋厤法本於祖沖葢<?>因遼人大石林牙至
天方傳其術因而轉入西洋外國善遵師說守而不變陳潮綴術緝補曰戴震於永樂大
典檢得算經十書因綴術佚亡遂取西人籌算一册代之究屬未善</p>
<h 2>電學</h>
<p>震為雷離為電鄭汪雷者動物之氣也案此鄭君言電學也引見詩疏一之四西人本之
馮<?>吉士地里備攷雷電論曰雷者空中閃電發燒之聲也其鳴為雷霆又名霹𩆝其光則
為閃電又名雷鞭凡天氣炎熱從地面必有能然之氣如硝磺等類發洩<?>而上騰至其氣
在空中積滿之際則然而化為雷電故夏令居多冬令甚鮮至雷鳴聲或云皆因於硝氣
迅然發洩<?>所至若雲中無硝氣則惟有電掣而無雷鳴又凡雷鳴必先閃電而後雷響其
鳴聲長短亦因有山應之則其聲悠長若在谷中其聲更長且其聲之大小疾緩乃相離
遙遠故先見其光後聞其聲也其雷在熱道一帶時所恒有若在赤道之上則聲愈洪巨
屋宇舟車人物無不震動凡雷行縱橫不定常於空中進退往返迴環一時千盤萬旋所
<pb 十a><rh>格致精華錄　卷三　<sm>電學部　電學</sm></rh>
以致雷下降者因雲積甚厚倘一遇風則吹散消滅而雷不鳴凡<塔V>頂金銅等物亦皆有
吸雷下降之力故凡雷鳴時在高處較低處為夕雷鳴時撞鐘放炮皆屬不宜葢<?>因鐘炮
之聲均能動氣恐氣動而致雷下降雷鳴時所有硝磺火藥等物必須藏匿恐被雷火引
著而轟擊也後按西人電學之興始於美國使俄草六曰華人以琥珀摩擦令熱能吸輕
物後又以玻璃火器等物摩熱亦能吸輕物若質巨氣足則見有火星爆出西人乃知五
金之屬皆善引之以瓶內外黏貼錫箔<蓄R>其氣放之則有光如電有聲如雷能震人擊物
乾隆三十年美人弗蘭林驗得遇雷雨時以紙鳶向空施放初見繩上絲縷篷然樹立繼
則氣隨繩下盛之充瓶用一鐵匙稍近瓶口則火星躍出迸然有聲知向有玻璃琥珀等
物所出之氣與雷電無殊電學由是漸興此種電氣皆由摩擦而生謂之乾電</p>
<p>乾坤坎離巽艮震兌案即彼氣土水火說所本瀛海論曰乾坤坎離先天四位以巽從乾
以艮從坤以震從離以兌從坎離在天為雷在地為火西人氣土水火說也</p>
<p>復象雷在地中復案此地中有電氣說也美國丁韙良電學入門曰乾電機有鐵練下垂
於地引地中之電氣上通於機也若將鐵練離地則電氣立絕此係明驗故電之擊物不
僅由雲而下亦有由地而上者易曰雷在地中職是故耳可見西學原於中書彼國學人
<pb 十b><rh>格致精華錄　卷三　<sm>電學部　電學</sm></rh>
尚能證之</p>
<p>經說下火鑠金火多也金靡炭金多也合之腐水木離水經上同異交得故有無案靡當
讀為靡此電學也澡身集曰西法以同類金與不同類金均可以化電气故曰同異交得
而其中電气多少濃淡之殊各有比例故曰放有無放即仿字俊案辭過高足以解潤溼
邊足以圉風寒西法辨五金乾溼之感<觸R>謂之琥珀气者用以化質生動曰電學西人又
有以電融金以電包金溼電化水溼電然火諸法</p>
<p>蔽於不祥之木為雷霆所擊案此亦西說所本霆電聲相轉故爾雅疾雷謂之霆霆即電
字彼謂雷電之氣與物觸則擊與文子大恉同</p>
<p>有三因緣相觸故雷聚空中有音聲出一雲中風界與地界相觸着二千雲中風界與彼
水界相觸着三千雲中風界與彼火界相觸着故即便聲出譬如樹枝相揩即有火出此
亦是又曰東方有電曰無厚南方有電曰順流西方有電曰墮光明北方有電曰百生樹
無厚與墮光明相觸相對順流與百生樹相觸相對故虛空雲聚之中出生大明名曰電
光案此說雖出自佛家言而西人電學之理實皆若合符節</p>
<p><汜V>論老槐生火久血為燐案即彼言鬼火為骨角所舍之氣散出者四國日記五曰此西
<pb 十一a><rh>格致精華錄　卷三　<sm>電學部　電學</sm></rh>
人<?>原質化合之理</p>
<p>說林蔭不祥之木為雷電所撲案即避電氣之理四國日記五曰此即西人避電氣之說
也</p>
<p>黄埃青曾赤丹白礐玄砥厤象生澒激揚為電案即西人電學之所出</p>
<p>二柱石擊石即光知此說者風雨雷電皆可為之蓋風雨雷電皆緣氣而生案此即電學
之祖也見灜海論</p>
<h 2>礦學</h>
<p>禹貢厥貢惟金三品案此禹貢之言礦學者胡渭禹貢錐指曰揚州之銀礦最著者有二
所令<?>皆為江西地一在今饒州府德興縣縣本漢餘汗縣地唐為樂平縣地元和志云樂
平縣東百四十里有銀山每嵗<?>出銀十萬兩收稅七千兩亦名銀峰山宋馬志開寶本草
曰生銀出饒州樂平諸坑銀鉚中狀如硬錫文理粗錯自然者真程逈廳事記曰唐貞觀
中權萬記言宣饒銀大發帝斥之葢<?>謂銀峰也總章初用鄧遠議置場榷<?>銀號曰鄧公場
至宋天聖間山穴傾摧而銀課未除范仲淹守郡奏罷之唐於縣置德興場取其地產銀
惟德乃興之義南唐因以名縣云一在臨江府金谿縣縣本唐臨川縣之上幕鎮其東二
<pb 十一b><rh>格致精華錄　卷三　<sm>電學部　電學</sm></rh>
里有銀山唐嘗置監於此周顯德二年南唐立金谿場復置爐以烹銀礦宋初廢升場為
縣令<?>銀山西里許為白馬塢葢<?>南唐李煜時採銀場也</p>
<p>初學記七引曰凡水源有石流黄其泉則溫案西人言礦學者有此說</p>
<p>耕柱夏后折金於山川而陶鑄於昆吾經下取下以求上也說在澤是又經說下取高下
以善不善為度不若山澤案此礦學也折金猶言擿金管子地數上有丹沙下有黄金上
有<慈V>石下有銅金上有陵石下有鉛錫銅上有赭者下有鐵此可見古人有視地之法澡
身集曰地不愛寶山之內寶藏興焉貴乎善取善取者但測其上以求之竭其水以取之
雖至下可也</p>
<p>六七如灰中金而不若礦沙之金破礦得金淘河得金案此礦學也</p>
<p>玉在山而草木潤珠生淵而岸不枯案此即求礦之理也彼礦師所著地學總不越二語
範圍</p>
<p>上有丹沙下有黄金上有慈石下有銅金上有陵石下有鈆錫上有赭下有鐵上有鉛者
下有銀一曰上有鉛者下有鉒銀此山之見榮也案此礦學也葉瀚曰寶藏興焉錬金篇
金生於镕結石與熱變石或為變形之砂石與河底砂石中其石皆為石英北亞美利加
<pb 十二a><rh>格致精華錄　卷三　<sm>礦學部　礦學</sm></rh>
發納達山石英中金最多石上常有紅土葢<?>之丹砂黄金即此上有慈石下有銅金者金
石識別有銅硫鐵礦吹火試之有吸鐵性豈古言磁石引鍼見含硫鐵之銅能吸鐵故云
磁石歟上有陵石下有鈆錫赤銅者陵石言石隆起有陵金石識別曰若見石面見青黑
花形及平地有一條隐隐隆起為山即有鈆又曰自然成銅礦恒在石層之文結成石𥤮
出之處可證上有赭石下有鐵者此令<?>紅鐵礦西名希美台能葢<?>地上泥土之色即是鐵
色因有他石雜之故成紅石又鐵成時或遇水注上面成鐵養與土化合成赭亦未可知
寶藏興焉言美國彼格蘭得等處多開得紅色鐵礦即是上有鈆下有銀者寶藏論曰產
鈆之山一名龍牙一名龍鬚生銀生石穴中成片塊大小不定狀如硬銀絲金石識別及
寶藏興焉亦言銀礦多與鈆合信矣一曰云云者淮南說林高注鉒者提則此金乃生成
而為塊者西人有自然金自然銀自然銅各礦則鉒金即生成自然之礦璞也山之見榮
者即礦苗也西人言合金之石謂之呆㕶</p>
<p>修數十年而葛盧之山發而出水金從之蚩尤受而制之以為劍鎧矛㦸又曰此見戈之
本也案此言開礦乃可製造也葉瀚曰金生山中久經剝蝕成沙與土水從上過帶金流
去礦學家亦言水底有金此見戈之本言五金可利製造西國講地學者以刀矛為世次
<pb 十二b><rh>格致精華錄　卷三　<sm>礦學部　礦學</sm></rh>
期分之為銅刀期鐵刀期與上古同</p>
<h 2>化學</h>
<p>洪範潤下作鹹炎上作苦曲直作酸從革作辛稼穡作甘案此即化學之功用傳鹹水鹵
所生苦焦氣之味酸木實之性辛金之氣味甘味生於百穀今<?>化學大恉多配合五行惟
氣味為之始由洪範而精闡之</p>
<p>四符譬如金之為物可合異金而镕之為一金案此礦學也西人每升煉銅錫使為精金
殆其法乎</p>
<p>荀子勸學青取之於藍而青於藍冰水為之而寒於水案荀子取譬學之不可已而化學
之精義即於是出</p>
<p>似順漆淖水淖合兩淖則為蹇溼之則為乾金柔錫柔合兩柔則為剛燔之則勿淖也案
此化學說也見四國日記五</p>
<p>淮南子以水和土以土和火以火化金以金治木木復反土五行相治所以成器用案此
言化學之理</p>
<p>御覽九百八十八引白青得鐵即化為銅朱沙為澒案此化學也</p>
<pb 十三a><rh>格致精華錄　卷三　<sm>化學部　化學</sm></rh>
<p>陰陽應象大論水為陰火為陽陽化氣陰成形又云亢則害承乃制制則生化案此西人
化學所本也水為陰云云即氣質流質定質加熱減熱三質遞變之法亢則害云云即兩
物交感全化之理</p>
<p>天瑞羊肝化為地皋馬血之為轉鄰也人血之為野火也案此化學也鄰即燐字血為燐
亦見淮南子</p>
<p>墨子經說化徵<?>易也說云化若@為鶉經說下五合水土火火離然火爍金火多也金靡
炭金多也合之府水木離木案此化學也瀛海論已言之食舊德齋襍箸曰即原質要互
變易之理俊案經下五行母常勝說在宜物盡亦是化學西法剖別物質殊其劑以成材
者曰化學實即冶人卝人之掌彼以為能升鍊金石艸木顛倒真偽而成藥最精微者本
此</p>
<p>抱朴子意林引曰食鵠胎令人能夜書御覽七百四十七引曰英蔥實天雄鶴腦服之令
人能夜書案此下四條抱朴子無之葢<?>佚文此亦言格致者所宜知意國吐淩城造火光
墨以之印書雖黑夜仍明其巧與黑夜能書同葢<?>必有藥物以劑之則化學中配合物質
其法古矣</p>
<pb 十三b><rh>格致精華錄　卷三　<sm>化學部　化學</sm></rh>
<p>孔叢子水旱禹湯聖主后稷伊尹賢相也而有水旱之災水旱天之所為饑穰陰陽之運
也非人力故太嵗<?>之數在陽為旱在陰為水六嵗<?>一饑十二嵗<?>一荒天道固然殆非獨有
司之罪也案此說甚謬即天變不足畏意西人謂日食非天變其承謬襲訛類此實貢攻
玉以石冶金以鹽濯錦以魚浣布以灰夫物固有以醜治好者也案此即化學之理西人
精求化學理不出此</p>
<p>反應若磁石之取鍼案化學中有鐵養為吸鐵石即中國磁石又以電造磁鐵能吸放為
電報用海島逸誌摘略曰磁石洋在南旺之東山谷間及崖岸皆有磁石磁石性能引鐵
故其處之船皆用竹釘為之不敢用鐵釘也來往船楫悉當颺開不得相近或有被狂風
驅逐而悮近者則被其牽引不能解脫矣</p>
<p>外物木與木相摩則然金與火相守則流陰陽錯行則天地大絯於是乎有雷有霆水中
有火乃焚大槐司馬彪云水中有火謂電也案此即西人電學所本木與木二語又即彼
陽燧取火法璇璣遺術亦以為鑽燧之意四國日記五謂為化學亦通</p>
<h 2>醫學</h>
<p>周禮瘍醫掌腫潰金瘍折瘍之屬又劀殺之齊鄭注劀刮去膿血殺謂以藥食其惡肉案
<pb 十四a><rh>格致精華錄　卷三　<sm>醫學部　醫學</sm></rh>
即彼治外傷瘍法所本以西醫略論割症全書校之腫瘍者發炎生毒及內外大瘡潰瘍
者毒瘤疽毒金瘍者刀傷及各傷折瘍者跌打損傷折骨斷骨劀殺者即辟毒諸法也薛
福辰四國日記二曰西醫所長在實事求是凡人<臓V>腑筋絡骨節皆攷驗極微互相授受
又有顯微鏡以窺人所難見之物或竟飲人以悶藥用刀剜人之腹視臓腑之穢<?>濁為之
洗刷然後依舊安置再用綫縫其腹敷以藥水彌月即平服如常如人脚腿得不可治之
症或傾跌損折則為截去一脚而以木脚補之驟視與常人無異若兩眼有疾則以筒取
出眼珠洗去其翳但勿損其牽連之絲徐徐裝入眼疾自愈</p>
<p>凡療瘍以五毒攻之鄭注今<?>醫方有五毒之藥作之合黄堥置石胆丹砂雄黄礜石慈石
其中燒之三日三夜其煙上著以雞羽埽取之以注創惡肉破骨則盡出賈疏謂今<?>時合
和丹藥者皆用黄瓦缻為之亦名黄堥事出於古案此亦西醫所本也文焯醫故下曰泰
西丹藥盛行率多苦澀<?>之品吳尚光傳西洋十寶散其藥十品皆華產以之注創輒騐</p>
<p>聞見後錄無為軍醫張濟善用鍼得訣於異人云能解人而視其經絡則無不精因嵗<?>飢
疫人相食凡視一百七十人以行鍼無不立驗案此亦西醫所法但解人而視經絡如太
忍何癸已類稿四曰醫仁術也當知所以存心醫生機也當知所以取法俞氏說諒哉</p>
<pb 十四b><rh>格致精華錄　卷三　<sm>醫學部　醫學</sm></rh>
<p>馬嗣明博綜經方楊愔患背腫嗣明以練石塗之便差作練石法以麤黄色石如鵝鴨卵
大猛火燒令赤內湻醋中自有石屑落醋裹頻燒至石盡取石屑曝乾搗下𥱰和醋以塗
腫上無不愈案彼練石法本此</p>
<p>太平廣記醫三引曰崔堯封有甥李言吉者目生小瘡漸長大如鴨卵其根如弦恒壓其
目不能開堯封患之飲之酒令醉剖去之言吉不覺案此西人割瘤所本</p>
<p>忠義傳安金藏為太常工人睿宗為皇嗣或有誣告皇嗣者安請剖心以明即剖其胸五
藏並出氣遂絕則天遣醫內五藏以桑白皮縫之傳藥經宿乃<蘇R>案又見新唐書忠義傳
今彼醫有內五藏縫皮之法放此詳西醫略論</p>
<p>方伎傳葛乾孫父以醫名傳父業富女病痿痺目瞪不能食命去房中香奩之屬掘地坎
置女久之女手足動能出聲投藥一丸<?>明日女坎中出矣案西醫治香瘵有叅用此方者
陳明遠瞽十年周漢卿為翻睛亂醫歘然辨五色永康人腹疾痀僂行漢卿解衣視之氣
衝起腹間者二大如臂刺其一𥒐然鳴又刺其一亦如之加以按摩疾遂愈錢塘王氏女
瘰癧<?>環頭及腋凡十九竅竅破白瀋出將死為剔竅母深二寸餘烙以火數日結痂愈案
此亦西醫所本也</p>
<pb 十五a><rh>格致精華錄　卷三　<sm>醫學部　醫學</sm></rh>
<p>王莽傳量度五藏以竹筳導其脈知所終始云可以治病案此亦西醫所本也彼醫院治
病於病死人例准剖割攷騐放此見西醫略論割症全書全體新論此法古非不知特以
過於殘忍知而不為耳</p>
<p>阿納噶木善鑄金像帝命取明堂鍼炙銅像示之至元二年新像成關鬲脈絡皆備金工
歎<?>其巧案今西醫院有人身全體圖放此</p>
<p>湯問扁鵲遂飲二人毒酒迷死三日剖胸探心易而置之投以神藥既悟如初案此即西
醫割視肝鬲之祖詳前</p>
<p>廣西錄歐希範黨割五十六腹宜州推官視之為圖傳世崇寗間泗州刑賊郡守遣醫并
畫工往圖之案此西醫割症之法又彼有全體骨象亦其遺也</p>
<p>輟耕錄二十二任子昭云都下兒患頭疼不可忍有回回醫官用刀割開額上取一小<蟹V>
堅硬如石尚能活動頃焉方死疼亦止蟹至今<?>藏之夏雪蓑<?>云嘗於平江見馬腹膨脹倒
地店中有老回回見之於左腿內割取小塊出不知何物馬隨即騎去案此西醫所長詳
前</p>
<p>痺論營者水榖之精氣也和調於五藏洒陳於六府乃能入於脈案西人言吸管上行之
<pb 十五b><rh>格致精華錄　卷三　<sm>醫學部　醫學</sm></rh>
借壯人血約半<觔R>許勿容氣入<灌V>病者迴血管內移時蘇</p>
<p>方伎傳華佗精於方藥鍼藥所不能及者乃令先以酒服麻沸散既醉無所覺因刳破以
背抽割積聚若在腸胄則斷截湔洗除去疾穢<?>既而縫合傳以神膏案此亦西醫所本也
傳及注引別傳所載醫案甚多西人有竊其成說者有變通其法者詳西醫略論割症全
書全體新論</p>
<p>南史張邵傳徐嗣伯治房伯玉冷病至十一月冰雪大盛令二人夾持捉伯玉解衣坐石
上取冷水從頭澆之盡水百<斛R>伯玉始能動而見背上彭彭有氣俄而起坐曰熱不可忍
乞冷飲嗣伯以水與之飲一升病多差自是冬月恒單褲衫體更肥壯案亦見南齊書嗣
伯此法即本華佗方令<?>西醫有絕類此者文焯醫故下曰二者皆病在伏陽而陰乘之陽
內陰外搏為中害<?>素問曰清陽發腠理濁陰走五臓清陽實四支濁陰歸六腑令<?>相反故
相激水原靜而流動故能以陰瀉陽春夏養陽秋冬養陰十一月陰極陽復之時故可以
水發之人之經血本象地脉試觀井泉當隆冬平旦新吸之有氣上出可悟陰陽相生之
道李時珍據正治反治之說以釋之淺矣</p>
<p>心主血肺主氣血為榮氣為衛相隨上下榮周於外案此說西醫本之全體新論八引之
<pb 十六a><rh>格致精華錄　卷三　<sm>醫學部　醫學</sm></rh>
謂其說近是葢心肺相關肺內受病氣管壅塞心血即窒碍不行若心房受病肺經即呼
吸喘急如哮喘之症是也</p>
<p>血行不能無滯又食物有炭氣參入血中故血變壞為紫必由迴管入肺化為好血方能
養身所論與靈樞大恉相符</p>
<p>三十二西域佛菻有善醫者能開腦出蠱以愈目眚案此正西醫治疾之法其源葢<?>出於
佛菻此外國所長若中土則以為殘忍而此法失傳矣詳割症新書</p>
<p>環流積毒成藥工以為醫案即西醫以有五毒藥療疾說也西醫略論諸書言之詳上</p>
<p>難經以寸口切脈以定證案新論謂脈管徧行周身無三部可定五臓之理獨取寸口者
以脈管在此若淺故可按而知血行之緩急此即以寸口切脈之義</p>
<p>肺居鬲上又曰得水而浮案闡微立胸膛藏府即肺居鬲上說也得水而浮闡微即襲其
文</p>
<p>本草經飛練水銀為輕粉下鬲要藥時珍曰水銀因火鍊丹砂而出化強陰為燥烈案西
醫有五毒藥詳@瘡秘錄此即輕粉粉霜銀硃生生乳之祖</p>
<p>硫磺能光金銀銅鐵奇物硝石能化七十二種石案此硫強水硝強水所自出</p>
<pb 十六b><rh>格致精華錄　卷三　<sm>醫學部　醫學</sm></rh>
<p>九針十二原所入為合案此即西人迴血管說及針法也亦見全體新論闡微所言四合
迴管者係肝胆脾胄大小腸甜肉之迴管四條相合與別迴管異施世杰<?>曰俄醫院治怯
症以有管之計刺入病者脊骨間取藥水從針管灌入二三次應手而愈經水八尺之土
皮肉在此外可度量切循而得其死可解剖而視之其藏之堅脆府之大小榖之多少脈
之長短血之清濁氣之多少皆有大數案此即西醫剖騐之法全體新論外全體闡微全
體通攷全體窮源詳矣</p>
<p>營衛生會篇云人受氣於榖榖入於胃以傳於肺五臓六腑皆以受氣其清者為營濁者
為衛營在脈中衛在脈外案營衛即脈管迴管也葢<?>心為血主血之行化以空氣故心肺
主之難經三十難曰清者為營濁者為衛營行脈中衛行脈外又三十二難曰然心者血
肺者氣血為營氣為衛相隨上下謂之營衛据全體新論闡微略謂脈管起於心右上房
彎迴入肺內成總管上下分為二截上直達首臂下由腰胯連下部其管所藏為紅血即
經所謂營行清中也迴管者係由身內微絲管合成至心為總管起於心左上房上接肺
迴管化紫血入心下右房為好血入脈管亦分上下上連上部下連下部迴管較脈管大
而行路則分深淺淺在脈管之外深與脈管同路而在頭腦則為迴穴此即經所謂衛行
<pb 十七a><rh>格致精華錄　卷三　<sm>醫學部　醫學</sm></rh>
濁中也血有紅紫之色其故由食物入胃後得胃之化由肝胆汗及各汁變化自闌門下
入小腸泌出精液由吸管運上入肺得空氣化之為紅血入心運行脈管中而箴戒紂剖
比干心十二穴案二當作一此亦西醫說所本也梁范縝以為七竅癸已存稿七曰人身
圖說心竅左右各二有十一小耳則小穴十一其言與金樓子范縝合葢<?>本之佛書金樓
子取其十一穴令<?>本譌為十二范縝取其小耳</p>
<p>抱朴子內篇張仲景之為醫也嘗穿胸而納赤餅又太倉公解顱而理腦案西醫如入樹
膠管去流入豆弔膿入煉布去毒入貓腸線紮脉管入鐵絲電綫去血囊諸法皆從穿胸
納餅法悟出</p>
<p>本神腎藏精精者髓也案人身圖說言睪丸積精又以腰腎達膀胱之絡脉為溺器其精
名質具肝血補養心脈生活而成而以腦髓為激發本此</p>
<p>謝客歲<?>三百六十日人三百六十節案此即以整數紀算法也素問六節藏象論鍼解氣
穴氣府調經徵四失諸篇均作三百六十五節此後人誤增靈樞所言當是古本故舍彼
錄此</p>
<p>兼愛醫之攻人者必知疾之所自起能攻之不能知疾之所自起則勿能攻案此醫學也
<pb 十七b><rh>格致精華錄　卷三　<sm>醫學部　醫學</sm></rh>
西人治疾不得其癥結之所在往往割有罪死者及自死者藏府以視其受病所在所謂
必知疾之所自起也</p>
<p>素問骨空論督脈起少腹下骨中央又云督脈有病治督脈治上骨上案人身圖說論便
毒諸瘡發於橫骨癸巳<?>類槀十四日素問少腹下骨即此書圖外腎上橫骨也</p>
<p>靈臺秘典論肝者將軍之官謀慮出焉胆者中正之官決斷出焉大腸者傳道之官變化
出焉小腸者受盛之官化物出焉案此皆西醫說所本全體新論七引之惟肝胆二經另
出新意大腸小腸二經則有引申而無指駁葢<?>西醫雖精總不能離內經而為說矣</p>
<p>玉機真藏論脾脈者土也孤藏以灌四旁者也王冰注納水穀化津液溉灌於肝心肺腎
也又太陰陽明論脾與胃以膜相連耳而能為之行其津液又氣厥論小腸移熱於大腸
大腸移熱於胃胃移熱於胆又病能論人迎者胃脈也逆而盛則熱聚於胃口而不行案統
觀數論西人甜肉經之說從此出焉全體新論七曰甜肉者中土無名長約五寸橫貼胃
後形如犬舌頭大向右尾尖向左嘗其味甜故曰甜肉正中有一汁液管斜入小腸上口
之旁<sm>與膽管入小\\腸處同路</sm>所生之汁如口津水未詳其用意乃膽之將伯歟合信之言如此其言
甜肉當近胃口脾屬土而與胃連膜脾胃析言則二合言則一也是胃亦屬土例以肝木
<pb 十八a><rh>格致精華錄　卷三　<sm>醫學部　醫學</sm></rh>
酸心火苦肺金辛腎水鹹是胃口之肉必甘而甜肉之名起矣脾藏灌四旁而為胃行津
液即甜肉正中有汁如口津水說也胃熱由小腸輾轉相移故液管斜入小腸上口旁矣
胃移熱於膽故甜肉為胆之將伯矣彼云未詳其用不知灌四旁即其用也合信不細讀
素問乃云中土無名陋已</p>
<p>回回國西數千里地產一物極毒全似人形如人參之狀名押不盧生於地中深數丈或
從傷其皮則礦毒之氣著人即死取之別埋土中經嵗後取出暴乾別用藥以製治其性
以少許磨酒飲之即通身麻痺而死雖@<斧R>加之不知然三日別以少藥投之即活葢古
者華佗能刳腸滌臓治疾或用此藥聞令<?>御藥院中有二枚此神藥也案今<?>西醫於割症
所用麻藥或此類與</p>
<p>劉因集元文類四十五載因讀藥書漫記曰嶺南多毒而有金蛇白藥以治毒湖南多氣
而有薑橘茱萸以治氣魚鱉螺蜆治溼氣而生於水麝香羚羊治石毒而生於山葢<?>不能
有以勝彼之氣則不能生於其氣之中而物之與是氣俱生者夫固必使有用於是氣也
案此言化學之理所謂勝即以相克為化所謂生即以相生為化言必使有用於是氣即
能化之使分使合義也</p>﻿