<ti>﻿格致精華錄　精</ti>
<pb 一a><rh>格致精華錄　卷四　<sm>工學部　機巧</sm></rh>
<ti>格致精華錄卷四　臣王仁俊述</ti>
<h 1>機巧</h>
<p>元史順記造宫漏有玉女捧時刻籌時至則浮水上左右二金甲神一懸鐘一懸鉦夜則
神人按更而擊案此則中國非不知機巧特聖明在上則不尚耳</p>
<p>太平廣記伎巧二引曰焬帝敕杜寳修水飾圖經總七十二勢刻木為之或乘舟乘山乘
平洲乘磐石乘宫殿木人長二尺許衣以綺羅裝以金碧及作雜禽魚鳥運動如生隨曲
水而行又間以妓航與水飾相次作十二航長一丈濶六尺木人奏音聲擊磬撞鐘彈箏
鼓瑟皆得成曲及為百戲跳劔舞輪昇竿擲䋲皆如生妓航水飾亦雕裝奇妙周旋曲池
同以水機使之又作小舸子長八尺七艘木人長二尺許乘此船以行酒每一船一人<擎V>
酒盃立於船頭一人捧酒鉢次立一人撑船在船後二人盪槳在中央遶曲水池廻曲之
處各坐侍宴賔客其行酒船隨岸而行行疾於水飾水飾行遶池一匝酒船得三遍乃得
同止酒船每到坐客之處即停住擎酒木人於船頭伸手遇酒客取酒飲訖還杯木人受
杯廻身向酒鉢之人取杓斟酒滿杯船依式自行每到坐客處例皆如前法此並約岸水
中安機案此知中國於機巧未嘗無人特玩物喪志古人且禁矣</p>
<pb 一b><rh>格致精華錄　卷四　<sm>工學部　機巧</sm></rh>
<p>晉時杜預造欹器三攺不成永明中竟陵王子良好古沖之造欹器獻之與周廟不異案
此知機巧之器中國多優為之又見池北偶談陔餘叢攷不引為刋書之證西人於盲者
令摸書版教之本此見地球説略全體新論六</p>
<p>耿詢創造渾天儀不假人力以水轉之施暗室中作馬上刻漏進欹器彼制以水轉之機
器放此</p>
<p>晉陽秋國志趙達傳注引曰葛衡字思真明達能為機巧作渾天使地居於中以機動之
天轉而地止以上應晷度案又見隋書天文志引嘗見西人天地儀器如球然以四圍圖
星點𨇠<?>次一以四圍記五洲瀛海如渾圓可轉旋有銅圍刻晷度以渾圓轉之上應晷度
即衡之遺法特動之不必以機耳</p>
<p>周書薛憕傳魏文造二欹器一為二仙人共持一鉢葢有山山有香氣一仙人持金瓶以
臨器上以水灌山出於瓶而注乎器煙氣通發山中謂之仙人欹器一為二荷同處一盤
相去盈尺中有<蓮R>下垂器上以水注荷則出於蓮而盈乎器為<鳧V>雁蟾蜍以飾之謂之水
<芝R>欹器二盤各處一牀鉢圓而牀方中有人言三才之象也皆置清徽殿前器盈似<觥R>而
方滿則平溢則傾憕各為作頌案此中國於機器可見未嘗無人彼特竊吾唾餘耳</p>
<pb 二a><rh>格致精華錄　卷四　<sm>工學部　機巧　奇技</sm></rh>
<p>西戎傳拂菻國盛夏月人厭囂熱乃引水潛流上徧屋宇機製巧密人莫之知觀者惟聞
屋上泉鳴四簷飛溜懸波如瀑激氣成涼風案此為行水機器之濫觴俞先生樾銷夏錄
十四日即洋人水法之權輿但宋史拂菻傳言其地甚寒土屋無瓦屋果如此則水法不
必用且亦不能用矣與唐書所載不合明萬厯時熊三拔著泰西水法一卷曰龍尾車用
挈江河之水二卷曰玉衡車附以專筩車曰恒升車附以雙升車用挈井泉之水三卷曰
水庫記用蓄雨雪之水四卷曰水法附餘五卷曰水法或<?>問六卷則諸器之圖式也末附
記此外決排江河蓄洩湖淀别為一法或於江湖河海之中欲作橋梁城郭宮室別為一
法或於百里之遠疏引泉源入於國城任人取用別為一法是其法尚不盡於此書</p>
<p>秦始皇時有獻螺舟者案西人制氣球形似卵運機遠行疑其遺製</p>
<p>青龍三年西域重譯獻火浣布案西人之不灰<?>木即此詳上</p>
<p>方伎傳注馬鈞巧思絶世傅玄<?>序曰明帝詔作指南車居京都城內有坡可為囿患無水
以灌之作翻車令童轉之灌水自覆</p>
<p>鶡冠子天則葢毋錦杠悉動者其要在一也案此動學之用也西人於機器諸用必有居
中以運之義本此俞先生樾讀鶡冠子曰毋乃毋<譌V>説文毋穿物持之也毋錦杠悉動言
<pb 二b><rh>格致精華錄　卷四　<sm>工學部　機巧　奇技</sm></rh>
有錦杠以貫之而撩幅俱動也</p>
<p>高祖初入咸陽周行庫府有銅人十二枚列在一筵上琴筑笙竽各有所執筵下有二銅
管其一管空一管有繩大如指使一人吹空管一人紐繩則眾樂皆作與真樂不異案此
知以機發樂漢已優為非可炫異</p>
<p>外篇天地子貢曰有械於此一日浸百畦用力甚寡而見功多夫子不欲乎為圃者仰而
視之曰鑿木為機後重前輕挈水若抽數如沃湯其名為槔案此水學也即機器取水之
法然觀丈人對子貢語知古人時鄙其法而不用耳非不知也</p>
<p>傅<?>子意林載翻車先生在京師城內有城作園而患無水可溉乃作翻車令童兒轉之其
功百倍案此古以機取水法也西人師其意於是有水器見湯若望泰西水法意林誤入
物理論据魏志正</p>
<h 1>奇技</h>
<p>説符宋蘭子以技千宋元召而使見其技以雙枝長倍其身屬其踁並趨並馳案此類伎
巧自古有之非洋人所獨擅阮惟和曰疑今所謂著高蹻及松郡打連發技者</p>
<p>御覽七百三十六引銅甕雷鳴注取沸湯置甕中沈之井裏則鳴數十里七百五十七引
<pb 三a><rh>格致精華錄　卷四　<sm>工學部　奇技　考工</sm></rh>
牛膽塗熱釜卽鳴案此致聲之法也又引削冰令圓舉以向日以艾承其景則火生案博
物志戲術亦言之此致火之法也</p>
<p>有獻工人名偃師曰臣之所造能倡者穆<?>王驚視之趨步俯仰信人也巧夫顉其頤則歌
合律捧其手則舞應節千變萬化惟更入更出有上百戲者帝問可動可益否曰可以大
木彫搆使形若論平地旋之潛以水發焉設為歌樂舞象至令人擊鼓吹簫作山嶽使木
人跳瓦擲劍緣縆倒立出入自在百官行署舂磨鬬雞變巧百端見諸葛亮連弩曰未盡
善也言作之可令加五倍患發石車敵人之於樓邊縣溼牛皮中之則墮石不能連屬而
至欲作一輪縣大石數十以機鼓輪為常則以斷縣石飛擊敵城使首尾電至案此知重
學之用機械三國人優為之矣</p>
<p>蜀書諸葛亮傳亮長於巧思損益連弩木牛流馬皆出其意案江永製奇器耕田用木牛
行城外騎木驢亦武侯成法葢牛驢腹用機闗納氣令滿以行動耳</p>
<p>外儲容有為周君畫筴者三年而成君觀之與髹筴者同狀周君大怒畫筴者曰築十版
之牆鑿八尺之牖而以日始出時加之其上而觀周君為之望見其狀盡成龍蛇禽獸車
馬萬物之狀備具周君大悦此筴之功非不微難也然其用與素髹筴同案此知奇巧之
<pb 三b><rh>格致精華錄　卷四　<sm>工學部　奇技　考工</sm></rh>
工古巳有之不獨西人為然</p>
<p>上有王尹生者善一技每設一大輪盤徑五六尺盤中盡小器具花鳥人物凡千餘事每
以楮為小羽箭或三或五皆如人意既而運轉大輪如飛使客隨意施箭皆能預定初箭
中某物無毫釐差忒或俾其自射且預命之曰以初箭中某物以次箭中某物如花<036>旗
<腳V>燕翅魚鬣之類雖極微渺無不中其精妙若此案此知技巧之至精者宋固有之非西
人獨擅也</p>
<p>始皇起雲明臺有巧工二人騰虚緣木運斧斤於雲中案此知巧工古自有之不足為奇</p>
<h 1>考工</h>
<p>輪人輪輻三十以象日月也葢弓二十有八以象星也案此即割圜八綫術也學計一得
上曰伯奇案輪以利轉故取象日月晦朔弦望循環不窮葢以覆下故取象星辰斡繫然
不過假象以紀數如易繫言乾坤之策凡三百有六十當朞之日云爾而於此可見割圜
之術古⺒精密古算經不傳魏劉宋徽祖冲之元趙友欽等或以圜容六邊起算或以圜
容四邊起算皆屢求句股而得圜周明末西人入中國又有六宗三要二簡法以求割圜
八綫以為理精法密古所未有然錯綜加減僅越五分而得一正絃其每分每秒仍用中
<pb 四a><rh>格致精華錄　卷四　<sm>工學部　考工　制器　工學</sm></rh>
比例至杜德美傳求弦矢㨗法九條則任設畸零之弧弦矢皆可猝得割圜之術於是觀
止此雖出於西人必古割圜之本法視屢求勾股者超越何啻倍<蓰R>哉蓋輪人之為輪牙
其入輻之鑿及葢弓宇際相距欲其分度之均則必有數矣非割圜則安取之而三十邊
二十八邊又非劉趙諸法可得也故欲得真數輪則以輪崇為徑而求圜容六等邊為本
弧弦又求本弧五分一之弦或求圜容五等邊為本弧弦又求本弧六分一之弦葢則以
葢廣為徑而求圜容七等邊為本弧弦又求本弧四分一之弦或求圜容四等邊為本弧
弦又求本弦七分之弦或以輪葢全徑三十分之一二十八分之一之通法夫求本弧七
分一之弦五分一之弦及徑求通弦之法為六宗三要之所不備而古考工之所需則西
法豈能度越前古哉</p>
<p>望而眡其輪欲其幎爾而下迆也進而眡之欲其微至也無所取之取諸圜也案此幾何
術之一法學計一得下曰幎爾而下迆即幾何所稱圜界與輻綫必為直角也微至者即
八綫之正割數必大於半徑全數西國有圜書見天學初函考工數語其中國之圜書乎</p>
<h 1>制器</h>
<p>綴術釋明敘曰聖神制器尚象利物前民其於數理必有究極精微範圍後世者代久年
<pb 四b><rh>格致精華錄　卷四　<sm>工學部　考工　制器　工學</sm></rh>
湮數學漸至失傳近泰西猶能推闡古法推陳出新而中國之才人智士或反蹈其成轍
而率由之孔子曰天子失官學在四夷正今日之謂也案曾紀鴻此敘祇就算學言之然
而發<037>西算推本中學可謂助我張喙</p>
<p>考工記智者創物巧者述之守之世謂之工案此知中國自有制器之法學計一得下曰
西學至精惟在制器然古人非不能也後儒不讀考工凡有造作輙以為器數之末委之
拙工古法日消遂為西人所笑</p>
<h 1>工學</h>
<p>魯問子之為䧿也不如翟之為車轄須臾劉三寸之木而任五十石之重又公輸曰墨子
解帶為城以褋為械公輸盤九設攻城之機變墨子九距之公輸盤之攻械盡墨子之守
圉有餘節用凡天下羣百工輪車鞼匏陶冶梓匠使各從事其所能曰凡足以奉結民用
者則上者加費不加於民利者聖人弗為案此工學也泰西工藝人謂高於中土而不知
出於墨子也</p>
<p>謝祖源請派員游厯疏曰周髀九數疇人命官攷工五材庻士分職班固志前代藝文於
經典外列敘兵書術數方技諸略此皆專門利用之學聖人不廢夫外洋測算衍自中法
<pb 五a><rh>格致精華錄　卷四　<sm>工學部　工學　繪畫</sm></rh>
制器相材原於攷工營陣朿伍乃司馬法步伐進退之遺開採五金仿周禮卝<?>人之職測
繪地輿亦晉人裴秀成法案此疏意主中士兼通西學夫一物不知儒者之恥謝説甚是
其謂利用之學聖人不廢外洋測算衍自中法真通人之論哉</p>
<p>太平廣記伎巧二引曰則天如意中海州進一匠造十二辰車迴轅正南則午門開馬頭
人出四方迴轉不爽毫釐又作大火通鐵盞盛火輾轉不飜案此知中匠所成超乎彼國
然而盛時且弗尚焉</p>
<p>鄴中記石虎有指南車及司里車又有舂車木人及作行碓於車上車動則木人<踏V>碓舂
行十里成米一斛又有磨車置石磨於車上行十里輙磨麥一斛中御史解飛尚方人魏
猛變所造也又嘗作檀車作金佛像坐於車上九龍吐水灌之又作木道人恒以手摩佛
心腹之間又十餘木道人長二尺餘皆披袈裟繞佛行當佛前輙揖禮佛又以手撮香投
爐中與人無異車行則木人行龍吐水車止則止亦解飛所造也案此古奇巧器也俞先
生樾茶香室叢鈔二十一@解魏之巧雖古偃師無以過可見中國古來自有此巧人矣
七法財葢天下工葢天下器葢天下器成卒選則士知勝矣致天下之精財來天下之良
工則有戰勝之器矣致財若何五而六之九而十之不可為數來工若何三倍不遠千里
<pb 五b><rh>格致精華錄　卷四　<sm>工學部　工學　繪畫</sm></rh>
案四国日記五曰彼之殫力於船械者似之</p>
<p>韓非子解老工人數變業則失其功作者數摇從則亡其功一人之作日亡半日十日則
亡五人之功矣萬人之作日亡半日十日則亡五萬人之功矣案此知自强之道在勤不
獨工藝然也西藝計日程功頗得此義</p>
<h 1>畫學</h>
<p>經上圜一中同長也方柱隅四讙也案讙疑作維此畫圖學也吳壽<萱R>曰西法畫圖用兩
尖<?>銅箝絲尖<?>取在圜心一周尖<?>向外旋繞一周而成圜界如繪方先取上下左右平行線
而四角各九分十度即方柱隅取四維之意</p>
<p>八佾繪事後素案此西人尚白之所本使俄草三曰西人多依白者李叔耘云西人重白
色以白為初具之本色可以隨染而變至黑則無可再染是謂終色故喪服用之且至盛
暑時衣白可藉抵力以銷熱氣凡婦人再嫁者即不復得衣白殆一染謂縓再染謂纁之
謂乎子曰繪事後素夫子葢嘗言之矣俊案陶宗儀輟耕錄一曰太宗時諸國來朝者多
以冒應死耶律楚材進奏曰願無汙白子從之葢國俗尚白以白為吉故也据此是元亦
尚白王士禎隴蜀餘聞曰漢中風中尚白男婦以白布裹頭或用黄絹而加白帕其上据<?>
<pb 六a><rh>格致精華錄　卷四　<sm>工學部　繪畫　錬石　取火　投壺</sm></rh>
此是蜀亦尚白</p>
<p>烈箬瓢灰<?>則梢聲碾西匡石粉則火發時不先光試之堆相間丈而點一及諸堆者萬忤
者也掌上然之毫無所傷以其疾也入鐵蛾樟腦則成化今名煙火禦銃者溼絮魚網土
囊柔能制剛也岳珂程史曰汴城舊多曲折蔡京方之粘罕斡離不視城而笑植炮四隅
隨方擊之城既引直一炮所望皆不可立矣魏子一曰敵臺宜築三角附城如<菱R>葉兩眼
皆有小門而出可外炮不能攻也城址砌石上即以土築之炮子入土便陷不出</p>
<p>袁燮傳燮為江陰尉常平使令每保畫一圖田疇山水道路悉載之合保為都合都為鄉
合鄉為縣案此都圖之名所自放詳馮桂芬顯志堂稿丈田繪圖章程</p>
<p>補一地理書古有飛鳥圖飛鳥者按圖別量逕直四至如空中鳥飛直達更無山川回屈
之差予嘗為守令圖雖以二寸折百里為分率又立准望互融傍驗高下方斜迂直七法
以取鳥飛之數圖成得方隅遠近之實始可施此法分四至八到為二十四至以十二支
八干乾坤艮巽四卦名之使後世圖雖亡得此書按二十四至以布郡縣立可成圖毫髮
無差案此繪圖之法西人所竊取者</p>
<h 1>錬石</h>
<pb 六b><rh>格致精華錄　卷四　<sm>工學部　繪畫　錬石　取火　投壺</sm></rh>
<p>原道女媧氏煉五色石以補之案此後世燒煤之始見稗史類編</p>
<h 1>取火</h>
<p>輈人鑒燧之齊鄭注鑒燧取火於日月之器也案西人取火之法本此司<爟V>變國火以救
時疾葢變火必求取火法內則有木燧金燧論語有鑽燧攺火周書月令管子禁藏鄹子
均有取火事揭子宣璇璣遺述云如榆剛取心一段為鑽柳剛取心方尺為盤中鑿眼鑽
大旁開寸許用繩力牽如車鑽則火星飛爆出寶薄煤成火矣</p>
<p>宋璟集明文在三十七載鑽燧説曰宋子閒居見家人夏季攺火不用桑柘取赤檆二尺
中析之一剜成小空空側開以小𨻶一劀圓大與空齊稍鋭其兩端上端截竹三寸冒之
下端寘空內以細<綯V>𦆑別藉卉毛於𨻶下左手執竹右手引綯急旋轉之二檆相軋摩空
木成塵煙輙起塵自隟流毛上候其煙<蓊R><葧R>以虚掌覆空鬱之則火燄燄生矣案鑽燧之
説始於周禮鄹子論語其鑽法見於馬縞中華古今注而宋説致詳西人所未及故錄此</p>
<h 1>投壺</h>
<p>儀禮鄉射儀籌八十案此用籌之始又名籌馬周禮大司馬注爭禽者罰以假馬疏假馬
謂獲禽所算之籌投壺　正爵既行請為勝者立馬一馬從二馬以慶三馬既立請慶多
<pb 七a><rh>格致精華錄　卷四　<sm>工學部　投壺　𣑱物　織造</sm></rh>
馬趙翼陔餘叢考四十三日今人博局諸戲多用籌馬紀數其原蓋本於投壺要之投壺
與射禮相通籌馬皆所以紀數後世遂襲其名而用小變耳虞兆漋天香樓偶得曰馬之
為名所施不一如禮記所保氏九數鄭注方田粟米差分小廣商功均輸方程盈不足旁
要今有重差夕桀句股也案旁要即彼三角法也見孔廣森説詳前</p>
<h 1>染物</h>
<p>蘇伯衡集明文在三十七載染説曰凡染象天地東南西北方草木翟雀草硬角木賊軟
牙磢錫以<茄R>畫暈以<蘆R>酒油以蜜濯錦以魚新灰<?>拘駒然柳煞<?>雞魫甌裂毒硫盃毁熱@
磁免爆礬線不熱翡翠屑金神沙碎鐵雨將至七弦緩大風起痼疾發癲疾作而匏血動
蠶弭絲而商弦絶投醪醉士望梅止渴駝烟殺蛟犀火照怪慈石引針琥珀拾芥勃荷醉
<猫V>皂筴宜蟹黍<?>以蟹散栗引酒壤麻得黍<?>而涌酒得麻而敗薄荷憎油草木忌怪阿膠止
濁犀株離水弊篦匡鹹石灰<?>正醪戎鹽累卵青𧍪還錢麐角續劍鸞膠集弦案此皆格致
之理其佚時時見於他説羅泌特總其意以為五勝相感之證彼言化學者度未能越此
矣</p>

<h 1>織造</h>
<pb 七b><rh>格致精華錄　卷四　<sm>工學部　投壺　染物　織造</sm></rh>
<p>大業拾遺大秦國有火浣布案西南夷傅論謂之火毳論曰其賓幪<?>火毳馴禽封獸之賦
軨積於內府非火毳即火浣布又見魏志梁書列子拾遺記三輔黄圖諸書西人謂之不
灰<?>木食舊憄齋襍箸曰英人傅蘭雅云西國數處産不灰<?>木有粗細硬輭不同如意國近
開采甚多細者能紡綫比棉綫更堅牢綫能織布粗細隨人意又能造紙便寫字或印書
又可在房屋內加其厚紙一層則不能通火意國所造大半運往美國如用其厚紙作盒
所有要信置盒內則不易為火所燒造此盒之家用平常厚紙作盒又用不灰<?>木紙作盒
兩盒裝書信等件置火爐內待五分時常紙盒已燬不灰<?>木盒尚可取出其內信件不受
害直隷山東四川山西等省並産此物</p>
<h 1>聲學</h>
<p>鼓人以金錞節鼓廣川書跋二引千寳注去地一尺灌之以水又以其器盛水於下以芒
當心以手震芒其聲如雷案此晉人之言聲學者西人有以器置水取聲法本此</p>
<p>馮相氏掌二十八星之位案此二十八宿西法所本觀象授時引戴震曰歐邏巴之法本
之回回而回回則本之中土漢時故中法有二十八宿彼亦同</p>
<p>水經注云湘煙録一引曰江陵城地東南傾故縁以金隄自靈溪始桓温令陳遵造遵善
<pb 八a><rh>格致精華錄　卷四　<sm>㨗學部　㨗學</sm></rh>
於防故使人打鼓遠聼之知地勢高下依傍創築略無差矣案此聲學也聼鼓而知地勢
高下西人講聲學有竊其意者</p>
<p>經上言出舉也間傳親久彌異時也守彌異所也聞耳之聰也又備城門以薄𩊚置井中
使聰耳者伏罌而聼之審知穴之所在鑿而迎之案此聲學也澡身集曰言之出也有輕
气以舉之則為聞為其傳聲最速故雖異所而如親聞也傳聲之速輕气與養气各有速
率若有炭<?>養气阻之則動數少而聲之聞於人也守而久矣然則傳聲之法墨子言之矣
俊案魯問虚則靜呼則應是似響也西書稱有人試於長三千一百二十尺之通水鐵管
此口低語彼耳亦能聞之</p>
<h 1>㨗學</h>
<p>偉烈亞力數學啟𫎇第二卷列開諸乘方又㨗法自記曰無論若干乘方耳無論帶縱不
帶縱俱以一法通之改曰㨗法此法在中土為古法在西土為新法上下數千年東西數
萬里所造之法若合符節信乎此心同此理同也案此開諸乘方又㨗法葢即我秦道古
書實方廉隅商步益翻之舊据偉烈所言可見西法本乎中法彼中博學之士尚能言之
故附其説以為殿焉</p>
<pb 八b><rh>格致精華錄　卷四　<sm>㨗學部　㨗學</sm></rh>
<p>湯問孔子見兩小兒辯鬬一曰我以日始出時去人近而日中時遠也一兒以日初出遠
而日中時近也一曰日初出大如車葢及日中則如盤盂此不為遠者小而近者大乎一
曰日初出滄滄涼涼及其日中如探湯此不為近者熱而遠<?>者涼乎案又見金樓子立言
上此亦西説所本天文圖説一論日曰初見時不甚大而有時變為大即此一説</p>
<h 1>氣學</h>
<p>搏扶摇而上者九萬里又曰故九萬里則風斯在下矣案此氣學也又列子御風而行冷
然善也旬有五日而後反</p>
<p>夢子云內篇逍遥游埜馬也塵埃也生物之以息相吹也案此亦氣學也四國日記五曰
今登氣球者仿彿見此景象</p>
<p>山海經云海外西經奇肱國善製飛車游行半空日可萬里案此即氣球之始西人製氣
球約一時許可行百里或百二十里遇大風吹送一時有行二百五十里至三百里者特
不及萬里耳其為用也行軍之際尤多同治十年法為德困法用以通消息俄土交戰俄
用以測土之山川形勢近天津武備學堂亦製氣球多具殆襲奇肱之遺法乎彼西士亦
謂中國唐代時欲於空際飛行繪畫成圖是彼明言氣球之制本於中國矣</p>
<pb 九a><rh>格致精華錄　卷四　<sm>光學部　光學</sm></rh>
<p>天文志煙氣塵氛出濁入濁之節日月不同案此𫎇氣差説也時術草以三乘方取矢度
案互見沈栝傳夢溪筆談疇人傳曰煙氣云云即西人𫎇氣差所自出以三乘方取矢度
即寫會圓術也/p>
<p>宇內萬物各具吸引之理故物受其吸無論遲速皆布相向欲前之勢据言空氣包羅即
大氣舉之之説</p>
<p>風寒在下燥熱在上溼氣在中火遊行其間寒暑亦入故令虚而化生也案此即清𫎇氣
差説所本談天集證曰風寒在下西法之温際也燥熱在上火際也溼氣在中冷際也寒
性堅凝風以動之而太陽之火遊行其間則化而為温水土之氣為太陽所吸行上至冷
際遂能映小為大升卑為高西人清𫎇氣差法從此生矣</p>
<h 1>光學</h>
<p>器用世有透光鑑鑑背有文以鑑承日光則背字皆透在屋𤩹上了了分明人有原其理
以為鑄時薄處先冷唯背文上差厚後冷而銅縮多文雖在背而鑑面隱然有跡所以於
光中現予觀之理誠如是案沈括所言即光學之理</p>
<p>天行已疾去人高遠視之若遲葢望遠物者動若不動行若不行何以驗之乘船江海之
<pb 九b><rh>格致精華錄　卷四　<sm>光學部　光學</sm></rh>
中順風而驅近岸則行疾遠岸則行遲船行一實也或疾或遲遠近之視使然也案此亦
光學也</p>
<p>仲尼有影不移注曰夫影因光以生光案此光學也因光生光即照相攝景之理墨子經
所謂兩光夾一光也</p>
<p>雜篇則陽有國於蝸之左角者曰觸氏有國於蝸之右角者曰蠻氏相與爭他而戰案此
光學也四國日記五曰此與列子焦螟羣飛而集蟁睫者相合今之窺顯㣲鏡者仿彿見
此景象</p>
<p>以燧取火又從朝視夕者移從枉準直者虧案此即光學中影鏡中樞之理</p>
<p>陽燧照物皆倒中間有礙故也算家謂之格術如人摇艣臬為之礙故也若鳶飛空中其
景隨鳶而移或中間為窗𨻶所束則影與鳶遂相違鳶東則影西鳶西則影東陽燧面窪
以一指迫而照之則正漸遠則無所見過此遂倒其無所見處正如窗𨻶艣臬腰鼓礙之
案此亦光學所自出天香樓偶得曰佘家蓄一陽燧以之照物迫近則正稍遠則閃爍無
定再遠之則皆倒矣但所照甚為<糢V>糊不若近照之明顯細思其故非中間有礙也葢陽
燧面窪凡遇諸物悉從四邊光照入內故中間所照之影非照外物而得乃轉照四邊所
<pb 十a><rh>格致精華錄　卷四　<sm>影學部　影學</sm></rh>
照之物影也上邊所照則中間轉在下下邊所照則中間轉在上左右轉照亦然唯不竟
照外物止照四邊所照物影故光甚糢糊亦猶室中𤩹上塔影不竟照塔止照地上之塔
影耳若以物迫近視之則四邊光散而中間自能照物故影仍正且顯也其稍遠而閃爍
無定者乃當中邊兩影相射之際故也推之窗𨻶鳶影以及客座贅語所言走馬燈角上
之影莫不各有一轉照機栝在内理極平常又有圓鏡照物亦倒理與陽燧一致但圓鏡
照物則中間先已照訖復自中間轉照四邊故倒影不在中間而在四邊耳</p>
<p>經下景之大小説在地經説臨鑑立景二光夾一光足被下光故成景於上首被上光故
成景於下鑒者近中則所鑒大景亦大遠中則所鑒小景亦小案瀛海論曰此光學之祖
也四國日記曰經説下篇光學所出此統言之耳若析言之則學計一得下曰日中立句
即表度説測景之理臨鑑而立景倒即窪鏡也東塾讀書記十二曰足敝四句指窪鏡照
人景倒也鑒者四句即突鏡也四國日記曰今千里顯微鏡不出此食舊德齋雜箸格術
解鄒伯奇格術補殷家儶格術箋尤詳文煩不錄此外尚有遺者經説下智以目見而目
以火見智久以當以目見澡身集曰此光學之理西人謂古未知光理皆言所見之光而
以目力辨之此智以目見之説也又謂今格致之士放求光理知所見之光自目外而至
<pb 十b><rh>格致精華錄　卷四　<sm>影學部　影學</sm></rh>
目內即不當以目見之説也經説下景木柂景短大木正景長小大小於木則景大於木
非獨小也即今立表之法經説下一方貌盡俱有法而異或木或石不害其方之相合也
近刻葢誤類為貌一方盡類者一同也同具方形則其方盡相類今照相攝景之法與此
相出入魯問令之俯則俯令之仰則仰是似鏡也亦其法西法令凹凸晶鏡使光點遷就
而利視之曰光學即此</p>
<p>魏名臣奏云御覽七百十七引曰陽符一名陽燧取火於日陰符一名陰燧取水於月並
入銅作鏡名曰陰陽之鏡案此光學也西人有用鏡向日取火者殆其遺歟</p>
<h 1>影學</h>
<p>辨證窗𨻶樓塔影中門為木所束則皆倒垂案此亦西人照相景皆倒立之理客座贅語
亦云塔影無不倒者塔本正也而影倒即如飛鳥之影鳥東飛則虩中之影必西逝與塔
影同天香樓偶得曰嘗遊真如寺大殿後西次間北向一小室深僅六七尺其南即大殿
之牆北首臨簷際上截用板木蔽風雨下截用牆板之近牆處之一小𨻶僅四五寸濶半
之余數同人從<001>一門入室即閤門視之天光<暎V>於壁上塔影宛然倒焉時方仲夏日行
北陸又值餔時塔在日南日自北照之影落塔南地上室中壁上之天光乃即塔南地上
<pb 十一a><rh>格致精華錄　卷四　<sm>影學部　影學</sm></rh>
之日光倒照室中者也地上塔影尖<?>在南尾在北故壁上塔影尖<?>在下尾在上然非有簷
際木板束之則光散而不聚壁上必無塔影故板上留𨻶必須極小旁入之門亦須盡閤
則光始自𨻶中吸入壁上耳又思冬月日行南陸日在塔南壁上必無塔影春秋之際必
從早晚日出入時伺之葢日出入時多在北方總須日在塔北而後壁上乃有塔影詢之
寺僧答云果然自見塔影後思有以肖之夜取燈火置長桌上燈南二三尺許桌上值一
小兒所弄小木塔長可六七寸塔南二尺許桌上樹一小板屏屏北不及尺許桌上横一
大木板盡障南首燈光板中㣲開一竇長二三寸正與塔影相射然後從<001>視之則燈南
桌上燈光已從竇中吸入照於板屏上而塔影亦倒於屏上矣食舊德齋雜箸解墨子格
術曰東省之燈景戲西人之鏡景燈胥本此理格術之學相傳已久西人意所適王以為
實人也與盛姬内御並觀之技將終倡者瞬其目而招王之左右侍妾王大怒立欲誅偃
師偃師大懾立剖散倡者以示王皆傳會革木膠漆白黑丹青之所為王諦料之内則肝
膽心肝脾腎腸胃外則筋骨支節皮毛齒髮皆假物也而無不畢具者合會復如初見王
試廢其心則口不能言廢其肝則目不能視廢其腎則足不能步案此知古於機巧未嘗
無之特不非無益害有益且懸為厲禁耳</p>
<pb 十一b><rh>格致精華錄　卷四　<sm>影學部　影學</sm></rh>
<h 1>重學</h>
<p>慎子云意林載措鈞石使禹察之不能識也懸於權衡則釐髪識矣案此重學也重學須
知曰尋常權物不必用天平者則用秤</p>
<p>晏子春秋云初學記十六引曰齊景公為大鐘將懸之仲尼曰鐘大懸下其氣不得上薄
是以曰將毁案此孔子言重學也今晏子無之鐘大懸下氣不得上薄故將毁西人動重
學之理本此</p>
<p>墨子云經説均髪均懸輕重而髪絶不均也均其絶也又一少於二而多於五説在重非
半弗<𣃈V>經上倍為二也説云倍二尺與尺但去一又云同重體合類異二體不合不類説
云合同也有以同類同也異二必異二也不連屬不體也不同所不合也不有同不類也
案此重學也瀛海論曰即西人金錢雞毛之喻四國日記曰經説下篇重學所出俊謂重
學中以千絲作繩繫船被風所斷多一絲則不斷有問風力幾何之題與此相合二説猶
未盡魯問曰翟之為車轄須臾刻三寸之木為任五十石之重此亦重學也若分別言之
則經説上同二名一實重同也此靜重法又力重之謂下與重奮也經説下挈有力也引
無力也此動重法東塾讀書記言之招負衡木加重焉而不撓極勝重也古校交繩無加
<pb 十二a><rh>格致精華錄　卷四　<sm>汽學部　汽學</sm></rh>
焉而撓極不勝重也衡加重於其一<001>必捶權重相若相衡則本短標長兩加焉重相若
則標必下此升重法兩輪高兩輪為輲車梯也重其前弦其前縣重於其前繩引輲則行
此轉重法均髪均縣輕重而髪絶不均也均其絶也莫絶此吸重法經下一與二廣與循
無欲惡之為益損也一少於二而多於五説在重此定重法説本董瑞椿今西法齊動力
輕重疾徐而制器又能致小力使大重引動如三十五噸之大礟進重退高下以及裝藥
盛子皆以汽機運之而僅用觔許力者即有力挈無力之説也西人起重於高處借斜木
以為梯減力五倍即縣重於其前是梯之説本此</p>
<p>張雍傳蜀中王小波作亂守梓州賊來攻輒發機石擊之乃退案此以機發石人西重學
説所自出</p>
<p>王隱晉書云逸琱玉集十四引曰孟業為人大肥下官還京晉武欲稱之乃作大稱掛於
殿壁業入見曰陛下作稱何為也帝曰人重千斤者吉朕欲自稱業曰陛下正欲稱臣耳
無煩聖躬於是稱業果行千斤案此重學中起重法也人至千斤必用重學如起重法衡
之矣得當是得字之譌且見御覽三百七十八引語林</p>
<h 1>汽學</h>
<pb 十二b><rh>格致精華錄　卷四　<sm>汽學部　汽學</sm></rh>
<p>經説下以火見火謂火熱也非以火之熱者即煮水滾沸化去其汽之法又備水視水可
決以臨轒輼決外隄城上為射檥疾佐經下往者之相與也盡若方之相召也説在方經
説下一方貌盡俱有法而異或木或石不害其方之相台也盡貌猶方也案此汽學也澡
身集曰汽機之法各家不同而用其以生力則合也召台二字並合之譌貌謂汽機之形
也木石其質也形質不一變通其法不妨其為相合也盡悉其形猶是代力之方也俊謂
西法以火化水气使積力而生動者曰汽學故火車用火烝運即名汽車此則用汽機攻
城之法耳</p>
<h 1>雜著</h>
<p>亢倉子全道蜕地之謂水蜕水之謂氣蜕氣之謂虚案此汽學之祖也</p>
<h 1>力學</h>
<p>經説挈有力引無力也案此力學也東塾讀書記曰疑即起重之法俊謂西法有重力結
力愛力其大指从動重學分出而論各體之動理各力之根源曰力學本此</p>
<h 1>兵學</h>
<h 2>戰具</h>
<pb 十三a><rh>格致精華錄　卷四　<sm>兵學部　戰具</sm></rh>
<p>虞允文傳采石之戰發霹𩆝礟以紙為之實以石灰<?>硫磺投水中而火自水跳出紙裂而
散為煙霧眯其人馬遂敗之又魏勝創礟車施火石可二百步其火藥用硝石硫磺柳炭
為之案此中國用火器制勝之始續通鑑金人守汴於城上懸風板之外以牛皮為障𫎇	
古以火礟擊之隨即延<𦶟V>城中亦有火礟名震天雷者用鐵罐盛藥以火點之礟起火發
其聲如雷聞百里外所熱圍半畝以上鐵甲皆透𫎇古為牛皮洞屋直至城下握城城中
以鐵繩懸震天雷而下至握處火發人與牛皮皆迸碎又有飛火槍注藥以火發之輙前
燒十餘步𫎇古惟畏此二種物理小識曰火藥自外國來宋開寳二岳義方上火箭張和
仲記虞文允采石舟中發霹𩆝礟乃紙為之實以石灰<?>硫磺隊水而火自水跳出永樂立
神機營西人以尺測量精也唐有火樹銀花想已用之耶硝入杉炭則直發硫則横爆加
黄礬則杼每行使人於內轉之昇明中齊高帝使沖之追修古法沖之改造銅機轻贱圎轉不
窮而司方如一時有北人索馭鱗者亦云能造指南車高帝使與沖之各造於樂游苑對
共校試頗有差僻乃毁而焚之案此西人指南車所本宋書沈約傳言之綱目前編曰車
上用子午盤針以定四方也俊案子午盤針即今地師所用之羅經其法以磁石磨針鋒
即南向試之指爪之端或綴絲縷而懸之𫎓盃水而浮之無不驗者西人指南車式詳海
<pb 十三b><rh>格致精華錄　卷四　<sm>兵學部　戰具</sm></rh>
島李密傳以機發石為攻城械號將軍礮案此知礟名將軍古矣今西器稱號所本但彼
猶是石礟而非火礟耳</p>
<p>金史云哀紀哀宗時<蒲R>察官奴以火槍破敵以紙十六重為筒實以桞炭鐵屑磁末硫磺
砒硝以繩繫槍端以鐵<鑵V><藏R>火臨陣燒之火出槍前丈餘元兵不能支遂潰其後阿里海
牙攻樊城元時世祖得回回亦思馬因所獻新礟法命送軍前乃進攻樊樊破移以向襄
陽一礮中譙樓聲如震雷案此中國精造火礟之見於史者互見元史續通考又宋開寳
中張和仲所記岳義方火箭及曾公亮編武經有虎蹲旋風之礟蒺藜霹𩆝之毬此有礟
之名特與今火礟之用有異明初有火車火傘<?>大二三將軍等礟及碗口銅銃手把銅銃
佛郎機等品建文東昌之戰燕軍為火器所乘死者萬餘征南時張輔以神銃擊破交趾
象陣也先圍京思於忠肅欲放大銅銃握土坑藏身親燃火於藥線以擊敵是皆火器之
試於用者</p>
<p>魏國志略魏書注引曰魏使郝昭築<?>陳倉城諸葛亮攻昭起雲梯衝車臨成昭以火箭
射其雲梯又以繩連石䃺壓其衝車案此雲車之見於史者毛霦平叛記崇禎五年李九
成孔有德擁雲梯䡴車攻城知府朱萬年用礟箭木石射打而不言石䃺所施桂馥晚學
<pb 十四a><rh>格致精華錄　卷四　<sm>兵學部　戰具</sm></rh>
集五曰然則朱公用古法毛記失載耳乾隆六十年余至萊州時方修城石䃺已移他處
矣</p>
<p>方伎傳喇卜丹造大礟豎於五門前伊斯瑪音善造礟至元十年從攻襄陽相地勢置礟
於城東南隅重百五十斤機發聲震天地所擊無不推陷<?>入地七尺案此中國之以機發
大礟者</p>
<p>庭聞述略土木之變於肅愍欲放大銅將軍銃以擊虜傳正日陞至都督無人敢點火放
者肅愍掘土坑藏身引長藥線肅愍親自點火伏坑中聲震如雷虜被擊死無數遂退去
案此知明時雖有礟猶不甚用之也明史於謙傳無親放大礟事可補史闕</p>
<p xx>皇朝禮器圖式天聰五年始造紅衣大礟名曰天佑助威大將軍礟康熙十五年造神威無敵
大將軍礟二十八年造武成永固大將軍礟乃明時已有銅大將軍銃知此名固有所因
矣</p>
<p>黄法𣰰傳攻厯陽礟加其樓堞克之案此礟之見於史者通鑑秦王世民圍王世充於洛
陽城中作大礮亦其遺法又見唐書李光弼傳</p>
<p>阿里海牙傳與元帥阿木劉整取襄陽城中糧儲多圍之五年不下九年破樊城外郛其
<pb 十四b><rh>格致精華錄　卷四　<sm>兵學部　戰具</sm></rh>
將復守内城會有西域人亦思馬因獻新礮法十年為礮攻樊城破之移攻襄陽一礮中
其譙樓聲如雷霆案此中國用西礮之始但西法仍得之於中國瀛環志略曰先是火礮
之法創於中國歐羅巴人不習也元末有日耳曼人蘇爾的斯始放為之未得運用之法
明洪武年間元駙馬帖木耳王撤馬兒罕威行西域歐羅巴人有投部下為兵弁者攜火
藥礮位以歸諸國購求練習盡得其妙又變通其法創為鳥鎗俄游彚編曰佘威略談及
火噐之利傳自中國俄人有托元駙馬麾下為兵者携火噐歸始鑄槍礮葢元之兵力早
及西域而是時俄尚未通於羅馬中國之火噐實倣奇渥温</p>
<p>築<?>氏為削長尺博寸合六而成規弓人為天子之弓合九而成規為諸侯之弓合七而成
規大夫之弓合五而成規士之弓合三而成規案此割圜弧矢術也學計一得下曰古人
於割圜弧矢之術言之鑿鑿動不失規矩學者輒以周三徑一為古法末學之失也</p>
<p>震澤紀聞云上文皇北征時初得安南神槍虜一人直前二人繼之皆中槍而斃又明制
凡火噐係内府兵仗局掌管在外不許成造案据光文恪公所記可見明文皇時已用火
槍陔餘叢攷三十曰明征交趾後已有鳥搶但明制禁外間習用故承平日不知用至嘉
靖中倭入中國得其傳耳</p>
<pb 十五a><rh>格致精華錄　卷四　<sm>兵學部　戰具　戰略</sm></rh>
<p>戴氏造鳥槍凡火藥𫎓於銃脊用機開案即西人格林礮之制也</p>
<p>南中紀聞西洋鳥銃能及六百步外初放無聲著人體方發響所擊立斃天啟初宣彼三
十人至京教軍士銃法案此以洋銃教兵之始茶香室叢鈔三曰此明時已以西洋鳥銃
教軍士矣</p>
<p>器用錢塘有聞人紹者常寳一劍以十大釘陷<?>柱中揮劍一削十釘皆截隱如秤衡劍鋒
無纖跡用力屈之如鉤縱之鏗然有聲復直如絃闗中种諤亦蓄一剱可以屈置盒中又
辨證篇予使至磁州鍛坊觀煉鐵凡鐵有鋼者如麪中筋濯盡柔麪筋乃見煉鋼<?>亦然但
取精鐵煅之百餘火每煅秤之一鍛一輕至累鍛而斤兩不減則純鋼也案此知煉鐵之
法宋已有之西人礦學所述大恉相符</p>
<h 2>戰略</h>
<p>伏侯古今注兵志永樂征交趾得神機槍礮法置神機營習之大者用車次及小者用架
用樁用托案此明用火噐之故事陔餘叢攷三十二曰用車即今大礮用架用樁即今鳥
機礮用托者即今鳥槍也是鳥槍之制永樂中有之不傳於外永樂二十年雖從張輔請
置礮於大同等闗以禦敵利器不示人朝廷惜之宣德中又敕宣府總兵譚廣為神銃國
<pb 十五b><rh>格致精華錄　卷四　<sm>兵學部　戰具　戰略</sm></rh>
家所重以壯軍威勿輕給正統六年邉將黄真立神銃局於宣府帝以火器外造恐傳習
漏泄特敕止之是正統前鳥槍未嘗傳習於外至嘉靖後始用耳</p>
<p>徧知天下審御機數兵主之事也有風雨之行故能不遠道里矣有飛鳥之舉故能不險
山河矣有雷電之戰故能獨行而無敵矣案四國日記五曰彼之行軍於水陸者似之</p>
<p>六韜御覽三百六十七引虎韜武王疾太公負王駕騖冥之車周旦為御至於孟津大黄
參連弩大才扶骨車飛鳧電影方頭鐵槌大柯斧行馬渡溝飛橋天船鷹爪方𦙄鐵把天
陣地陣人陣積楹臨衝雲梯飛樓武衞大櫓雲火万炬吹鳴箛案諸軍器如飛鳧以鐵為
首電影畫則為光夜則為星洋人練兵之器頗有似者至渡溝<?>飛橋乃軟橋之類雲火万
炬乃防火之具精制軍械者其德國乎</p>
<p>穰苴兵法通典兵引曰五人為伍十伍為隊一軍凡二百五十隊餘奇為握奇故一軍以
三千七百五十人為奇兵隊七十有五以為中壘案此陣法之古者德國精於操練不外
此法詳德人康貝陸操新義</p>
<p>逐鹿記甲辰徐達東取吳越十一月師至姑蘇營於<葑R>門築長圍困之架木塔與城中浮
屠等築臺三成名曰敵樓下瞰城中設火筒其上一放連中又設襄陽礮著物無不糜
<pb 十六a><rh>格致精華錄　卷四　<sm>工學部　戰略</sm></rh>
碎礮風著人皆死案此明初用礮之證</p>
<p>兵法器械不巧則朝無定案此知用軍必精器械管子言之今<?>西人嫥精軍械槍則如德
之得來斯槍毛瑟槍法之格拉槍克洛拔尺槍沙土鉢槍英之亨利馬梯尼槍美之哈乞
開司槍林明敦槍秘薄馬地尼槍俄之俾爾達奴槍奥之韋恩德槍義之韋脫里槍英之
黎姆斯槍皆是礮則是克鹿卜嘉立嘎爾提約爾哪登飛爾孟替尼礮外近則有毒煙開
花礮空氣黄莘大礮暗礮臺皆是其餘水底自行船機器飛車禦彈戎衣測量礮子表後
來居上精益求精中國於軍械購自外洋不能自製至精者此管子所謂則朝無定者乎
盍亦反其反矣</p>
<p>孫子火攻篇火攻有五火人火積火輜火庫火墜行火必有烟火素具又以水佐攻者强
水可絶而不可奪案西人於是有水戰火攻法</p>
<p>司馬法備城門救車火為烟射火城門上鑿扇上為棧塗之備穴善攻者鹿火以壞吾城
又備蛾傳薄門而置搗縣火又車火燒門縣火次之出又鼓音而燃即俱發之敵人辟火
而復攻縣火案此火攻法也備城門以下所謂墨守東塾讀書記言之矣西法善用火器
亦本此</p>
<pb 十六b><rh>格致精華錄　卷四　<sm>工學部　戰略</sm></rh>
<p>備木船為轒輼二十船為一隊又曰視水可決以臨轒輼決外堤城上各射檥案此水戰
法也西人以輪舟為水戰竊取此義文選馬汧督主𫍧序李注引曰若城外穿地來攻者宜
於城內掘井以薄城幕@內井使聰耳者伏<038>而聼審知穴處鑿內迎之案此防地雷法
也文與御覽引略同而與備城門異顧廣圻校曰此備穴篇脱文葉廷琯吹綱鍊五曰即
後世防禦地雷之法特古時未有火藥故掘地者但縛柱施火壞城又或潛通地道入城
故禦之者亦祗備大麥柴桿納所穿處焚而薰之而潛伏地道之敵兵皆不得出而斃若
之地雷則掘不湏穿使敵不覺但實火藥其中而外𦶟<?>藥線則藥發地裂城垣倒塌兵即
乘倒口衝入防禦者如聼知地道在何處預須儲水土二物或迎而鑿通於納藥塞隧處
亟灌以渠水使藥不能𦶟<?>或未及鑿通於地裂城塌時羣壅以土囊使兵不得進葢攻者
禦者之為用因時制宜視古皆稍異而其初掘井<038>聼之法則與墨子所言無殊也聞近
時江忠愍公助守南昌時亦常用此法屢敗賊兵故得城以保後盧州之陷<?>則下層地雷
從壞處再發公雖善堵此失實出意外然則守城者亦豈可知其一不知其二乎又乾隆
時李心衡金川瑣記<sm>南匯吳氏叢書藝\\海珠塵内曽刻之</sm>內有甕聼一條謂掘地置甕深夜伏聼可得數里
內軍馬行動之聲葢當日軍中亦有知此者特未知其出於墨子耳</p>
<pb 十七a><rh>格致精華錄　卷四　<sm>工學部　軍令　備患　火政</sm></rh>
<p>仁本敵若傷之醫藥歸之案此語西人尚能用之彼格致士集紅十字會遇兩軍死傷士
皆為醫治此夷而進於中國之一端</p>
<h 2>軍令</h>
<p>旗幟非有信符勿行不從令者斬又號令門者及有守禁者皆無令尊者得稽稽留心其
旁不從令者戮案此軍令也留心者謀也稽稽即遲遲西人用兵善用間謀而防之嚴又
如此</p>
<h 2>備患</h>
<p>計然子知鬬修備時用知物案此古馭遠之法也錢學嘉類要表綜覈表自跋曰計然為
治生言也理天下亦然自海邦來庭使臣互駐商舶紛馳謀國者安不忘危一切飛艎横
海巨震逾雷墨守輸攻之技靡不采擇葢不必鬬而備固修矣獨是官禮寖亡市𠪨失政
輸轉居積駔儈主之環而伺者夥頤不有以應曷補於匱不善其術又曷以應所謂時用
知物者尚矣</p>
<h 2>火政</h>
<p>子華子大道火氣之喜明也案此即火際之説<?>也春秋求故二曰西人言天有三際近地
<pb 十七b><rh>格致精華錄　卷四　<sm>工學部　軍令　備患　火政</sm></rh>
一層為温際温際之上為冷際冷際之上為火際火際喜明見子華子</p>
<p>游宦紀聞唐顯德五年占城國貢猛火油洒物得水則出火案此即洋油也互見海語塵
史掖庭侈政東朝紀黄衷海語云猛火油樹津也出佛打泥國類樟腦能腐人肌肉置水
燄愈熾据黄説知油產外洋此洋油所由名王得臣麈史陶宗儀元氏掖庭侈政王泌東
朝紀均紀猛火油茶香室叢鈔二十曰猛火油疑洋油之類洋油得水則益熾因有得水
出火説續鈔二十二曰紀聞云云頗疑其不然觀陶説信為今洋油俊謂宋次道東京説
八作司外有廣備攻城作謂火藥青<窑V>猛火油諸作引見麈史据東京記則宋時中國自
有猛火油作與火藥同製不獨出外洋矣</p>
<h 1>人事</h>
<h 2>葬埋</h>
<p>節葬制為葬埋之法曰棺三寸足以朽骨衣三領足以朽肉掘地之深下無道漏氣無發
洩於上壟足以期其所則止矣案西人薄葬其父亦無父之一端博物志異人楚之南有
炎人國其親戚死朽之肉而棄之然後埋其骨乃為孝也秦之西有義渠國其親戚死@
柴積而焚之熏之即煙上謂之登遐然後為孝此上以為政下以為俗中國未足為非事
<pb 十八a><rh>格致精華錄　卷四　<sm>人事部　救溺　異　出使</sm></rh>
見墨子張華之言如此四國日記曰墨子知養生而不知送死論丧葬以薄為道耶穌教
尤甚焉薛福辰之言如此此真夷俗不可為訓安得以聖人之教潛移默化挽其澆風哉</p>
<h 2>救溺</h>
<p>意林六載取鴻毛縑囊𫎓之可以渡江不溺案此救溺之噐也西人有拯溺帶臨危繫於
身可不溺放此</p>
<h 2>怪異</h>
<p>論死天地開闢人皇以來隨壽而死若中年夭亡以億萬計今<?>人之數不若死者多如人
死輒為鬼則道路之上一步一鬼也案此王充荒誕之論西人不信鬼神因而不祀其先
人淪於不孝江浙新政有因立商埠而發人墓者雖將擇地遷葬然而暴骨郊原目不忍
睹利未得而害已見毋亦信非鬼之論歟</p>
<h 2>出使</h>
<p>歐陽修集有辟郭固隨行劄子云臣準敕差往河東路計置經久利害伏見新授甯州軍
事推官郭固熟知沿海兵民利害臣今<?>欲乞暫將帶本人隨行候臣回日令一面發赴本
任案茶香室叢鈔六曰此即今<?></p>
<pb 十八b><rh>格致精華錄　卷四　<sm>人事部　救溺　異　出使</sm></rh>
<p x>奏帶隨員所自始也</p>
<p>雙槐嵗<?>鈔五宣德中主事潘賜為行人兩使日本除鴻臚少卿充正使求副者胡濙薦高
遷改行人俱賜一品服以往案今<?>出使水洋有</p>
<p xx>欽賜一二品服者其承明制乎</p>
<h 1>游宦紀聞</h>
<p>胡泳言朱文公説二十八宿紀度數如量地言至某州郡若干里借以為限節高麗國有
九埶麻正如此案此知朱子得見九</p>
<h 2>游厯</h>
<p>古文苑九載劉歆與楊雄書曰詔问三代周秦軒車使者遒人使者<sm>玉海引古文苑遒人\\在軒車上無下使者</sm>
以嵗<?>八月巡路𡨃代語僮謠歌戲欲得其最目屬聞子雲獨采集先代絶言異國殊語不
勞戎馬高車之使坐知傜俗雄答曰天下上計孝廉及內郡衞卒會者雄常把三寸弱翰
齎<?>油素四尺以問其異語歸即以鉛摘次之於槧其不勞戎馬高車令人君坐帷幕之中
知絶遐異俗之語案近制派員在總署專譯外國言語文字又派員𣸯厯外洋三年歸國
譯成所著書上之葢本此</p>
<pb 十九a><rh>格致精華錄　卷四　<sm>身體部　身體　腦　頸　齒　髮</sm></rh>
<h 2>游説</h>
<p>秦策蘇秦始將以連衡説秦惠王云云案此列邦連衡之始泰西邦交專講此術如德奥
意合縱俄法連衡見列邦崴<?>計政要</p>
<h 2>身體</h>
<p>博物志異人交州夷名曰俚子俚子弓長數尺簫長尺餘以燋銅為鏑塗毒藥於鏑鋒中
人即死案此知殘忍之為外夷素習廣造奇巧適傷天地之和中國則不得已而用之</p>
<p>韓非子解老人之身三百六十節四肢九竅其大具也案此西算紀整數所本食舊德齊
雜著曰三百六十節為自古相傳之證</p>
<h 2>腦</h>
<p>六節藏象論諸髓者皆屬于腦注腦為髓海又其華在髪注腦者髓之海案又見剌禁論
剌頭中腦户注腦為髓之海真氣之所聚又天谷元神守之自真又統轄營衞三焦之宗
氣運行於周身案此皆腦氣筋説也全體闡微曰腦為一身主所謂統轄也腦絲所成之
腦筋又一身運動之主所謂運行也闡㣲所言與素問若合符節曰葢自東周前羅馬人
漢尼巴潛入中國得素問等書歸國後力學數十年故醫學流入外國矣</p>
<pb 十九b><rh>格致精華錄　卷四　<sm>身體部　身體　腦　頸　齒　髮</sm></rh>
<p>黄庭經泥丸宫葢谷者空曠之所腦之所居所謂上有天谷泥丸藏神之府也案此亦腦
氣筋説也詳前</p>
<p>春秋緯御覽三百七十五引元命包腦之為言在也人精在腦案西人以腦為一身之主
於是有腦髓筋之説葢即人精在腦之義</p>
<h 2>頸</h>
<p>頸處險而癭案即山溪水多煤炭爛葉之質飲多令人患癭説也化學鑑原曰水含鎂養
而常飲者頸項大如瘤本此</p>
<h 2>齒</h>
<p>齒居晉而黄案即西學記食糖有害於齒説也葉瀚曰化學各質惟燐損<?>齒棗有膠有糖
有燐故損齒信矣</p>
<h 2>髮</h>
<p>髮引千鈞注夫萬物之所以斷絶者必有不均之處處處皆均不可斷故髪雖細而得秤
重物者勢至均故也案此即重學之理與湯問篇均縣均髮同意亦見墨子經</p>
<h 2>胎</h>
<pb 二十a><rh>格致精華錄　卷四　<sm>身體部　庭腑　病噎　養氣</sm></rh>
<p>處胎經附修行道地經均言受胎每七日一變又三十八七日身體骨節成為人案西人
論胎略見全論新編</p>
<h 2>臓腑</h>
<p>文子十守肺主鼻肺為氣案此即肺為呼吸經説也全體新論八曰肺為呼吸之經位居
諸臓上</p>
<h 2>病噎</h>
<p>廣五行記太平廣記醫三引曰永徽中有僧病噎不食數年臨終告其弟子云吾氣絶後
便可開吾胸喉視有何物弟子依然開視得一物形似魚而有兩頭遍體悉是肉鱗致鉢
中跳躍不止以諸味致鉢中雖不見食須臾<?>悉化成水以諸毒藥內之皆隨銷化時夏中
藍熟寺眾於水次作靛有一僧往因以少靛致鉢中此蟲恇懼遶鉢馳走須臾<?>化水世傳
以靛水療噎疾案西人於疾之不可療者死輒割視殆其遺法乎然而忍矣</p>
<h 2>養氣</h>
<p>道虚致生息之物密器之中覆葢其口漆塗其𨻶中外氣隔息不得洩有頃死也案西説
人無養氣則死本此</p>
<pb 二十b><rh>格致精華錄　卷四　<sm>身體部　臓腑　病噎　養氣</sm></rh>
<h 1>衣服</h>
<h 2>木棉</h>
<p>玉泉子夏候孜為左拾遺當著桂管布衫朝謁文宗問孜衫何太簏<?>𣾫具言桂管產此布
厚可禦寒案茶香室叢鈔二十曰此今<?>之木綿布唐已盛行邱瓊山謂元时始入中國何
歟</p>
<h 2>扇</h>
<p>西京雜記上長安巧工丁綏者作七輪大扇皆徑丈相連續一人運之滿堂寒音𢧐案互見
續博物志即西人風扇之權輿</p>
<h 2>飛車</h>
<p>志怪奇肱國民能為飛車從風遠行至於亶州傷破其車不以示民十年西風至復使給
車遣歸案互見括地圖玉海七十八引曰湯時奇肱民能為車從風遠行湯時西風久奇
肱車至於豫州西人聼製氣船<?>疑即此類四國日記三曰聞英美人擬合製氣船可從空
中來往兹聞新報稱該公司會議須集英金二萬磅興工製造該船但用兩人駕駛其底
與洋船一式船身用𥖎石之類質雖輕而堅韌價又便宜者船旁張兩翼如氣球傘</p>
<pb 二十一a><rh>格致精華錄　卷四　<sm>器用部　飛車　車制　輪舟</sm></rh>
<h 2>車制</h>
<p>沈約傳司南車周公作送荒外遠使迷於東西使知南北案此即指南車也又見鬼谷子
韓非子及古今注王大海海島逸誌曰和蘭行船指南車不用針以鐵一片兩頭尖而中
濶形如梭當心一小凹下立一鋭以承之式如雨傘而旋轉面書和蘭字用十六方向日
東西南北曰東南東北西南西北曰東南之左東南之右東北之左東北之右西南之左
西南之右西北之左西北之右也唐帆欲往何方乃旋指南車之字向以繩船洋帆欲往
何方則旋以依指南車之字向揆其理一也但制度異耳</p>
<p>文學祖沖之傳初宋武平闗中得姚興指南車有外形而無機以防不測翼角有葉如火
船上之車葉可升可降船頭有撥以主進退船尾有舵以主前後另有小舵一具可左可
右坐人房艙前有空地為引路人坐處有軌置弹弓打電氣船上舵及撥俱用電氣行使
脱有不測立即拆散舵還舵撥還撥歛翼如氣球傘下墮並無窒碍即使墮落洋海亦可
飄浮水面如在落地更為平穩該船攷究多年因欲覓得礬石之類製練始能成功其第
一訣竅在此此外新式俱属輕巧加以電氣之力控御由人第一號竣工之日先須邀同
友人試遊然後由太平洋面行五日可以周行天下以後陸續製造每六十日可成一號
<pb 二十一b><rh>格致精華錄　卷四　<sm>器用部　飛車　車制　輪舟</sm></rh>
新報之言如此余謂此次公司或議而未成要之就此法而精思之則奇肱之飛車必有
乘雲御風之一日乎俊案如金樓子説則湯且傷破其車以戒奇巧豈果智出西人下哉
張讓傳作翻車渴烏施於橋西用洒南北郊路以省百姓洒道之費注翻車設機車以引
水渴為曲筒引水上也案西人以水盛車用機洩之隨行隨洩用以洒道即此</p>
<h 2>輪舟</h>
<p>郡國志引交州志越人鑄銅為船案西人鐵艦所本見瀛海論</p>
<p>三國志魏書武文世王公傳曰鄧哀王沖少聰察時孫權致巨象太祖欲知其所重冲<?>曰
置象大船上刻其水痕所至稱物以載之校可知矣案今<?>輪舟旁刻水痕以騐所載輕重
殆變通其法歟</p>
<p>太宗九王傳曹王教為戰艦挾二輪蹈之鼓水疾進案即彼火輪船所放特加精密耳詳
上又羯鼓録曹王皋有巧思精曉噐用為荊南節度使有士人懷二棬謁皋曰此必開元
天寳中供御棬此亦曹王皋巧思之一端</p>
<p>陳書徐世譜傳别造火舫水車案火舫以火力運機疑即火輪舟歟</p>
<p>宋書王鎮惡傳乘小艦行船者悉在艦內艦外不見有乘行舡人案西人製自行舟如卵<?>
<pb 二十二a><rh>格致精華錄　卷四　<sm>器用部　輪舟　鏡　羅盤</sm></rh>
運機於內不見乘行船人疑即此</p>
<p>岳<?>飛傳楊么浮舟湖中以輪激水行旁置撞竿官舟迎之輒碎案西人駕輪舟亦以輪激
水行本此</p>
<p>逸誌造千里船在江陵試之日行數百里案此火輪車之始厥後唐曹王皋宋岳<?>飛諸人
推演其法見新唐書宋史元史中興繫年</p>
<p>顧況集女苑英華八百六十四引顧況廣陵白沙大雲寺碑曰地輪依水水輪依火火輪
依風風輪依虚空虚空無所依佛體也變佛體為金色界地輪是也金色界中有香水海
水輪是也香水海水中有光明藏火輪是也復有寳林香花瀰漫周遍佛土風輪是也案
即水火土氣為四大元行之説也見乾坤體義又地輪云云即大氣舉地之説也空際格
致二卷明西洋高一志撰<?>西法以火氣水土為四大元行而以中國五行兼用金木為非
一志因作此書以暢其説然其窺測天文不能廢五星也天地自然之氣而欲以强詞奪
之烏可得乎適成其妄而已矣</p>
<h 2>鏡</h>
<p>夫據𠏉而窺井底雖達視猶不能見其精借明於鑑以照之則寸分可得而察也案西人
<pb 二十二b><rh>格致精華錄　卷四　<sm>器用部　輪舟　鏡　羅盤</sm></rh>
顯微鏡有窺深之用即其意</p>
<p>陸機集書鈔一百三十六初學記二十五御覽七百十七引機與弟雲書曰仁壽殿前有
大方銅鏡高可五尺餘廣三尺二寸立著庭中向之便寫人形體了了案此即光學之理
西人有照相鏡向之印合則形體畢肖殆其類歟</p>
<p>范文正公家有古鏡背具十二時如博棊子每至此時則博棊中明如月循環不休有士
有家藏十二時鐘能應時自鳴案此知西人所製自鳴鐘放於宋之十二時鏡今并並無此
製</p>
<h 2>羅盤</h>
<p>雜誌磁鍼微偏東不全南案此即南北極不正之説也癸已存稿六論羅盤曰徐岳術數
記遺云其一八卦鍼刺八方位闕從天即此盤是漢已有之後不傳耳若以偏東偏西為
南葢西洋謂中國南北極不正其説已見沈括筆談謂磁石磨鍼㣲偏東不全南其説非
也請以西説證之晉法顯佛國記云拘薩羅國佛論議處起精舍道東有外道天寺日在
西時精舍影射天寺日在東時天寺影北映終不得映精舍此事不足道而旁證最可為
據日月隨星𨇠<?>出辰入戌則中在未天寺葢在精舍東僧徒夸言亦以中在偏西未位若
<pb 二十三a><rh>格致精華錄　卷四　<sm>器用部　眼鏡</sm></rh>
中國日中時正在午豈得謂中國北極不正磁石乃指大郎山如西洋人之論耶以佛國
記推之中國正南在午佛國及西洋正南反在未此又言羅盤指南鍼者所當知也</p>
<p>魯問始為舟㦸之噐作為鉤强之備案此噐學也韓非吕覽屢云墨翟之技削䧿能飛巧
視枉鳶泰西智士推衍焉瀛海論言之矣西人於器用之末窮工極巧凡技成則人民世
其業獨專其利其亦墨守此乎</p>
<p>夢梁録賈秋壑所造車船但用車船脚踏而行其速如飛西人用鋼製獨輪車即此</p>
<h 2>眼鏡</h>
<p>劉跂暇日記史沆斷獄取水精十數種以入初不喻既而知案牘故暗者以水精氶日照
之則見案此眼鏡之始陔餘叢考曰眼鏡明始有來自西域記劉跂暇日記是宋時已知
能照但未知作鏡耳</p>
<h 2>製造</h>
<p>劉澤傳開元中市舶使右威衞中郎將周慶立造奇噐以進澤上書曰慶立雕製詭物造
作奇器用浮巧為珍玩以譎怪為異寳乃治國之臣蠧案据此知巧作奇噐古人且戒豈
智出西人下邪</p>
<pb 二十三b><rh>格致精華錄　卷四　<sm>器用部　眼鏡</sm></rh>
<h 2>鑄象</h>
<p>國語越語范蠡去越王以金寫其形而祀之案此金鑄象之始西國鑄華盛頓於上海夷
市即此意</p>
<p>國策宋策宋王偃鑄諸侯之象使待屏側案此亦戰國時之鑄象者韓非子記桓赫削之
道鼻莫如大目莫如小鼻大可小小不可大也目小可大大不可更小也此則鑄象之法</p>
<h 2>鑄洋</h>
<p>山海經四夷傳大秦以金銀為錢銀錢十當金錢之一安息天竺人與交市於海中其利
百倍鄰國使到者輒廩以金錢案外國金錢其製當與銀錢同亦洋錢所託始此所云交
市為通商之祖</p>
<p>西域列傳泥婆羅鑄銅為錢面文人形背牛馬形案銅鑄即今<?>普爾錢文如洋錢西域用
之</p>
<p>南蠻列傳驃古朱波也以金銀為錢形如半月號登伽佗亦曰足弹陀南蠻列傳投和銀
作錢類榆莢是也案洋錢半規形者今<?>已罕見極小如榆錢者有之</p>
<p>大宛列傳安息以銀為錢如其王面案又見漢書晉書西域傳新唐書西域傳南蠻傳文
<pb 二十四a><rh>格致精華錄　卷四　<sm>製造部　鑄器　異產部　異產</sm></rh>
獻通考今<?>洋錢每鐫人面本此</p>
<p>野獲編嘉靖十年量授楊成章一官給郭氓賞以前此成章母嫡庶二人於海甯長亭巡
檢署剖一銀錢至是成章珉各領其半於江西逆旅合之也案此中國用洋錢之始癸已
存稾十日据此知嘉靖前杭州已行洋錢矣</p>
<h 2>鑄器</h>
<p>穆天子傳四天子升於采石之山取采石焉使鍾𤕆之民鑄以成噐案此西法製琉璃所
本琉璃本自然之物非藥石所為者漢書西域傳罽賓有琥珀琉璃顏注大秦國出青黄
黑白赤紅縹紺紫緑琉璃吕藍衍以為自然之物是也其鑄而成者論衡陽燧之取火也
五月丙午日中時消鍊五石以為噐仰以向日則火至葢即玻璃也又魏太武時有月氏
國人至京師能鑄石為五色琉璃於是採礦山中於京師鑄之既成光澤乃美於西來者
自此中國琉璃遂賤此亦鑄石為之之證陔餘叢考三十三曰粵東有西人能在中國製
琉璃試之亦採石鎔汁並鈆和藥而成</p>
<p>薔薇水十五瓶案此即外洋香水類也蔡絛鐵圍山叢談曰舊説薔薇水乃外國採薔薇
花上露水殆不然實用白金為甑採薔薇花蒸氣成水屢採屢蒸積而為香茶香室叢鈔
<pb 二十四b><rh>格致精華錄　卷四　<sm>製造部　鑄器　異產部　異產</sm></rh>
二十曰即今<?>蒸諸花露法俊謂据叢談則確為香水之類宋已有之矣</p>
<h 2>異產</h>
<p>異產周書曰西域獻火浣布汙燒之則潔案泰西有此物詳前戲術削木令圎舉以向日
以艾於後承其後則得火案西人以冰制成凸鏡能取火即此意</p>
<h 2>雜報</h>
<p>孫樵集唐文粹四十九載讀開元雜報曰曩於襄漢間得數十幅繫曰條事不立首末畧
曰某日皇帝親耕籍田行九推禮某日百竂行大射禮於安福樓南某日安北諸蕃君長
請扈從封禪某日皇帝自東封還賞賜有差某日宣政門宰相與百寮廷<諍V>十刻罷如此
凡數十百條樵當時未知何等書知者曰此開元政事條布於外者案此知西人日報采
宫門鈔邸鈔葢濫觴於唐開元矣</p>
<p>朝野類要朝報每日門下後省編定請給事判報方行下都進奏院報行天下有謂內探
省探衙探類皆小報率有漏洩之禁故𨼆號曰新聞案内探今<?>宫門鈔省探今<?>提塘報衙
探今<?>轅門抄也宫門抄唐巳有之互見孫樵集据趙升所述則宋亦有之茶香室叢鈔九
曰今<?>外國新聞報其名古矣</p>
<pb 二十五a><rh>格致精華錄　卷四　<sm>庶物部　物性　鸚鵡　虱</sm></rh>
<h 1>庶物</h>
<h 2>物性</h>
<p>文選<?>嵇康養生論豆令人重榆令人瞑合歡蠲忿萱草忘憂薰辛害目豚魚不飬蝨處頭
而黑麝食柏而香頸處險而癭齒居晉而黄案此皆化學之精藴而醫學植物學由此出
焉西人精於格物皆不外此論今<?>逐事為之證焉</p>
<p>豆令人重案即豆為飬淡氣所合説也葉瀚曰據化學理豆為飬淡二氣合成之易散油
凡飬淡二氣相合最易生熱故食之與空氣化合生熱令人多肌肉豆令人重亦此理俊
攷植物學稱植物含淡氣者能飬人豆數每百分内含哥路登二十四分至二十八分胃
強者食之令人重本此</p>
<p>榆令人瞑案即榆為改血品説也許克勤曰人不能瞑者由邪熱氣本草榆療腸胃邪熱
氣除之無不得眠者俊謂人血衰則不能瞑榆則皮可入藥如膠微苦含樹酸百分之四
為改血之品化學原質言之又有一種膠類則稍有醉性可潤皮能作改血藥故食榆則
改血而得瞑也</p>
<p>合歡蠲忿萱草忘憂案即化學有喜氣類説也葉瀚曰以硝强水與阿嚤呢化合餘飬三
<pb 二十五b><rh>格致精華錄　卷四　<sm>庶物部　物性　鸚鵡　虱</sm></rh>
硝三和合均匀名為喜氣嗅之令人狂笑又植物有膠乳蛋白者皆含硝氣今<?>騐夜合鹿
葱根葉眼多含硝質當是與阿嚤呢化合故服之蠲忿忘憂</p>
<p>薰辛害目案即大蒜為引炎品説也孫維新曰葱蒜內含一種重自散油質西名阿來里
硫為𣜬<?>黄色臭極惡此油能隨血流行時由肺中呵出惡氣俊謂薰辛如蒜類中有硫質
化學家謂大蒜每百分含水八十分餘為膠質為藥中引炎行氣之品夫引炎則火熱傷
肝肝主目自害目矣</p>
<h 2>鸚鵡</h>
<p>劉敞集客有遺予注輦國鸚鵡素服黄冠語音甚清慧此國在海西距中州四十一萬里
舟行半道過西王母三年乃達番禺也案茶香室叢鈔二十三曰此疑西洋諸國通中華
之始</p>
<h 2>虱</h>
<p>御覽九百五十一引曰今<?>頭蝨著身皆稍變而白身蝨著頭皆漸化為黑則元素果無定
質移易在乎所漸也案此即髮有黑液説也與養生論蝨處頭而黑義同見前</p>
<p>蝨處頭而黑案即髮有黑液説也西人醫書謂髮生為空管內有黑液以飬之外為鱗有
<pb 二十六a><rh>格致精華錄　卷四　<sm>庶物部　豚魚　植物</sm></rh>
油以潤之其液與油皆由頭之皮內變出蝨吸食此黑液色即變黑孫維新曰蝨處頭而
黑以其所食質料異也信然</p>
<h 2>豚魚</h>
<p>豚魚不飬案即河豚毒人説也豚魚即今<?>河豚西醫亦有河豚毒人之説出此</p>
<h 2>植物</h>
<p>齊民要術卷一收種種穀卷二黍穄梁秫大豆小豆種麻種麻子大小麥瞿麥水稻旱稻
胡麻種諸色瓜種瓠種<芋R>卷三種<葵R><蔓R>菁種蒜種䪥種葱種<韮R>蜀芥蕓薹芥子胡<荽R>蘭香
<荏R><蓼R>種薑種蘘荷芹@<苜R><蓿R>卷四園籬栽樹種棗種李種桃種梅種棃種栗柰林檎種杮
安石榴種木瓜種椒種茱萸卷五種桑柘飬蠶種榆白楊種棠種穀楮種漆種槐柳楸梓
梧柞種竹種紅藍花及梔子燕支香手藥紫澤面脂粉白粉種藍種紫草伐木種地黄案
此皆植物學也西人於種藝從化學悟出自詡絶藝詳植物學博物新編而不知後魏賈
勰早備言之使俄草六曰法傅物院植各種皆以鐵為罩四周及頂並嵌玻璃以保護之
樹有成瘡孔者則以鐵皮釘補之免客水漬入使生蛇蝎螻蟻之属致傷樹身亦講求植
物之一端觀要術諸書古人非不日加滋溉講求燥溼之宜土肥磽之異性</p>
<pb 二十六b><rh>格致精華錄　卷四　<sm>庶物部　豚魚　植物</sm></rh>
<h 1>論中西學</h>
<p>瀛海論中曰今<?>天下競談西學矣蒙以為非西學也厯算本葢天宣夜之術談幾何者譯
借根方為東來法大戴如誠天圎而地方則是四角之不揜也周髀地旁沱四隤形如覆
繫易乾坤鑿度地有大壃坤母運軸爐灰<?>經天元氣練十周為正土填圎塞化蒼頡地日
行一慶風輪扶之書考靈矅地恒動不止春秋元命苞地右轉以迎天河圖拈地象地右
動起于畢天静地動説寔根此墨子化徵易若@為鶉五合水火土離然鑠金腐水離木
同重體合類異二體不合不類化學也均髮均縣云云重學也臨鑑立景云云光學也亢
倉蜕地謂水蜕水謂氣汽學也經言地載神氣神氣風霆風霆流形百物露生電氣之祖
也關尹石擊石生光雷電縁風以生可以為之淮南黄埃青曾赤丹白@元砥云云及夫
頓牟掇芥磁石引鐵説中國之言電者詳矣至於圜一中同長方柱隅四讙圜規寫殳方
柱見股重其前弦其軲法意規員三神機陰開剞罽無迹城守舟𢧐之具蛾傅羊坽之篇
機噐兵法皆有淵源韓非子吕氏春秋諸書備言墨翟之技西士從而推衍其緒其精理
名言奇技淫巧不能出中國載籍之外西人言理莫精於氣土火水之説即釋氏地水火
風之旨<?>其源寔出于易四象西人言器莫精於十字架先儒相承河圖洛書中宫五數皆
<pb 二十七a><rh>格致精華錄　卷四　<sm>論中西學</sm></rh>
作十字線特未闡其義周官壶涿氏午貫者十字也耶穌殆得其遺法嘗操十字以行其
術周禮保氏教國子以禮樂射御書數為六藝六經諸子論禮樂之微通于性命九章之
奧窮極造化而樂與數尤相為表裏</p>
<p xxx>欽定律𠩵三書推闡律數有精于西人者今<?>欲制機氣則量萬物運用水火誠不能不取之於三
角八線及化噐電火諸藝術然名為西學則儒者動以非類為羞知其出於中國則儒者
當以不知為恥泰西文字本於佉盧史記大宛傳漢書西域傳皆有畫革旁行之文墨子
經上讀此書旁行此尤文體之可據者輪舟制不過數十年輪車更出其後古有指南車
飛車其制不傳火輪車本唐一行水激銅輪自轉之法泰西以商為國本一切大政商賈
皆得與左傳陳懷公朝國人謀從吳楚子產對韓起曰先君與商人世有盟誓有春秋遺
風陰符經天之至私用之至公葢合百姓之私以成王者之公也中國官與民勢分懸絶
氣扞格而不通治兵首重嚴整書牧誓詩常武周禮大司馬及管子孫子所言綦詳泰西
練兵適與古合但當自責以今<?>人之不如古人正不必自諉於中國之不如外國也西人
紀載云火礟創於中國彼師我法而能精之案張自牧此篇柔遠記十九節采之真能抉
西學之原惟以耶穌十字附會圖書以聖經證夷教斯失言矣</p>
<pb 二十七b><rh>格致精華錄　卷四　<sm>論中西學</sm></rh>
<p>四國日記二曰堯典定時周髀傳算西人星算學權輿於此其他安知其非取法於中華
也西士論及創制每推中國如新報之仿邸鈔化學之本煉丹信局則採孛羅之記印書
則為馮道之遺煤燈之本四川火井考試之本嵗<?>科取士至於南鍼火藥算學天文之開
於中國無論矣案王之春此論即据西士所言以證出自中國可謂要言不煩</p>
<p>柔遠記十九曰制器尚象利用本出於前民幾何作於冉子而中國失其書西人習之遂
精算術自鳴鐘創於僧人而中國失其傳西人習之遂精機噐火車本唐一行水激銅輪
自轉之法加以火蒸氣運名曰汽車火礟本虞允文采石之𢧐以火噐敗敵名為霹𩆝凡
西人之絶技皆古人之餘緒西人豈真巧於華人哉案王之春此説在蠡測巵言廣學校
篇舉一反三彼震懾於西學者當廢然矣見瀛海論</p>
<p>使俄草三曰西人精於格致中土巳先有言者淮南子鍊土木火雲水亢倉子之蛻地
蛻水闗尹子之石擊石生光彼所詡為絶學者皆不能出吾書黄帝南鍼奇肱飛車公輸
木鳶諸葛流馬區純木鼠一行時鐘以及張衡之候儀楊么之輪舟幾于引不勝引磁石
引鍼琥珀拾芥翡翠屑金人氣粉犀此亦銅山洛鐘自然相應之理豈徒借根方為東來
法哉學者或不屑偁道其變本加厲者乃欲舍已從之竟言漢學無用此皆一偏之論特
<pb 二十八a><rh>格致精華錄　卷四　<sm>西學　西政</sm></rh>
我引其端彼竟其緒必謂算學重學光學化學電學中人皆不可及是蚍<?>蜉撼樹之口不
足塞耳案王之春此論大旨以世人不屑稱道西學其變本加厲者竟言中學無用乃為
此持平之論而西學之由來愈恍然矣</p>
<p>鑑止水齋集曰欲中西之法各明其真無相雜糅謂古義明可以知西法之莫能外也案
許宗彥此論專主發明古義夫古義本也西法末也未有根柢先撥而枝葉<茂R>盛者知言
哉</p>
<h 1>西學</h>
<p>日月眾星浮生虚空之中案即西人物黏吸于毬上説也天香樓偶得曰晉志此説巳奇
西學言地如一圎毬凡一切流峙動植之物皆黏吸於毬上故海水繞毬而流人物環毬
而生</p>
<p>日本雜事詩注一曰泰西之學墨翟之學也古以儒墨並稱或大衍求一術累乘累除即
堆垜招差則中算未嘗讓西人也關尹子石擊石即光又曰磁石無我能見大力此電學
也論衡詮日月中光明故小其出入時光暗故大謂明暗由於𣸯氣多少即映小為大理
淮南若以燧取火疏之則弗得數之則弗中正在疏數之間從朝視夕者移從枉準直者
<pb 二十八b><rh>格致精華錄　卷四　<sm>西學　西政</sm></rh>
虧即影鏡中樞理此光學也淮南子氾論人血為燐即鬼火為骨角所含之氣散出説論
衡道虚致生息之物密器之中覆葢其口漆塗其𨻶中外氣隔息不得洩有頃死也即人
無飬氣則死説淮南天文水勝故夏至溼火勝故冬至燥燥故炭輕溼故炭重即為燥溼
表之理墨子五合水火土離然爍金腐水離木同重體合類異二體不合不類即原質更
互變易理此化學也至於制造之事淮南言鐵可以為船交州志曰越人鑄銅為船則鐵
艦不足奇矣紀曉嵐筆記鐵嶺戴遂堂之先德有巧思嘗造一鳥銃形如琵琶凡火藥鉛
丸皆𫎓於銃脊以機輪開閉其機有二相銜如牝牡扳一機則光藥鉛丸自落筒中第二
機隨之並動石擊火出而銃發矣計二十八發火藥鉛丸乃盡則格林礟又不足奇矣格
物中法彚萃各書以中法分子目此時不過四百餘條約可分三卷仿長編例隨得隨録
覽大抵讀書之士多未明西法雖有其理不能抉出以袪惑習西法者則又先入為主震<?>
驚佩服不復能於中國之書求之此所以扞不相入也案此書與格物中<gap>
能探西學之原者</p>
<h 1>西政</h>
<p>漢書張騫傳月氏王為胡所殺立其夫人為王瀛海論曰是<gap>
<pb 二十九a><rh>格致精華錄　卷四　<sm>西政　西法</sm></rh>
説卦乾為天為君為父立女主乃彼俗不可為訓</p>
<p>史記封禪書始皇遂東游海上行禮祠名山大川及八神八神一曰天主祠天齊案此天
主名所自始但始皇所為本不可法史遷謂怪迂阿諛茍合之徒自此興不可勝數恐人
据史記以證西教故故附辨焉</p>
<p>西域傳大秦國置三十六將會議國事王無常人簡立賢者案此民主之始泰西有合眾
國瀛海論曰彌利堅法蘭西皆同所謂民主之國</p>
<p>嶺外代答大秦國王少誦經禮佛過七日由地道往禮佛拜堂拜佛案錢大昕金石文跋
尾跋景教流行碑曰歐羅巴奉天主耶穌是大秦遺教俊謂七日禮拜此乃洋教道其所
道不必與之證古使彼有所藉口故景教諸碑不録</p>
<h 1>西法</h>
<p>兼愛一篇案四國日記曰西法子女二十一歲<?>即有自主之權婚嫁不請命于父母別居
遠若塗人定律子毆父坐獄三月與父毆子同何況尊卑耶墨氏愛無差等故舛@若此
俊謂此即孟氏所謂無父者西人效之可謂無識</p>
<p>貴義墨子北之齊過日者日者云云墨子曰用子言是禁天下之行者也案鄦盫四部稾
<pb 二十九b><rh>格致精華錄　卷四　<sm>西政　西法</sm></rh>
曰西人無避忌似之</p>
<p>魯問虚則静呼則應是似響也案此德律風之濫觴巳略見前未詳故復證之查慎行人
海記曰順風耳西洋巧工所製以銅為管節節相續約長丈餘如千里鏡之式虚其中口
大而末小向空中傳語自上而下或自下而上相去五六里聲息相聞茶香室叢鈔二十
曰今<?>西法盛行于中土而此噐無聞焉葢其傳語之巧又有百倍於此者</p>
<p>施可齋閔雜記云吳廷華金嶅集有千里叫五律云器成千里號機巧擅奇功辨制疑橫
吹呈材認卷銅詩意似是器名叢鈔又曰德律風殆即其類</p>
<h 1>通論</h>
<p>仁皇帝御製三角形論曰論者謂今<?>法古法不同殊不知原自中國流傳西土毋庸歧視</p>
<p xx>聖祖梅文鼎欽奉</p>
<p>以借根方法</p>
<p xxx>聖祖授洋人名此書為阿爾熱八達譯言東來法也臣謹案西法之源</p>
<p xxx>論曰西諭流傳一言以蔽之矣尋繹再三無任欽忭既節引於子部敬詳冠於通論</p>
<p xxx>聖祖所夢溪筆談象數西天法羅㬋計都皆逆步之乃今<?>之交道也交初謂之羅㬋交中謂之計
<pb 三十a><rh>格致精華錄　卷四　<sm>西法</sm></rh>
都案此亦西説所本彼所謂新測得天王星也凌廷堪校禮堂文集曰羅㬋計都即月道
之中交正交也其名始見於筆談謂之西天法俊案羅㬋即西名之天王星詳天文圖説
一唐書藝文志都聿列斯經二卷法云貞元中都利術士李彌乾傳自西天竺有璩公者
譯其文竊謂此必中法流傳西土已久李乃轉由天竺傳入中土光聰諧有不為隨筆一
謂宋時巳有西法非也<sm>隨筆又曰山谷蟹云巳標天上三辰次未免人間五鼎烹謂十二\\辰中有巨蟹也巨蟹為辰亦是西法即中國之鶉首又明周恭肅
十二宫神歌云惟天稱物鈞懿德琢磨竭力見玉石旁觀古人馬蹄篇或欲勝天蝎自螯
江皋雙女久寂寞何處從師子多術金牛十角力士若白羊萬頭丞相食秋風綱巨蟹螯
肥素書遺我雙魚白吁嗟龜寳瓶水𣔃陰陽
理妙期元默作歌在嘉靖時西士亦未來</sm></p>