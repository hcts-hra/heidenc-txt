格致精華錄　<sm>德國議院章程\\合盟紀事本末　宏</sm>
德國議院章程
合盟紀事本末
<toc>
<h>德國合盟紀事中西名目錄</h>
丹國即丹麥
林白希邦
魯生布而額邦
荷國即荷蘭
撒遜麥甯恩邦
撒遜各部而額大邦
撒遜阿理廷<?>部而額邦
布倫帥額邦
拏埽<?>邦
模令布而額邦
錫特利子邦
阿爾敦布而額邦
安阿而得邦
寔瓦字部邦
力希屯邦
士旦呂士邦
川貝克邦
立貝邦
黑辛達<?>而末司大邦
瓦爾代克邦
黑辛亨白希邦
律百克邦
漢倍希邦
法郎格缶而德邦
伯磊門邦
爾倫尼<芬R>得海德吐氏
興希阿脫
德意志國
氐愛脫議脘
拿破侖法王
撒遜邦
伊耶拿地名
萊因河
奧國即奧斯馬加
瑞典國
柏馬尼耶
疴斯丁
羅馬國
柏來克福拉司山
奧京維也納
布國即布路斯
拜晏邦
漢諾威邦
威而顛白而額邦
巴敦邦
黑辛邦
各洛以斯邦
呂倍取斯邦
</toc>
<pb 一a><rh>德國議院章程　序</rh>
<h>德國議院章程序</h>
<p>葢聞立國之本在乎得衆<?><?>得衆<?><?>之要在乎見情故夫子謂人情者聖人之田言理道所由
生也是則時之否泰事之損益萬化所繫必因人情情有通塞故否泰生情有厚薄故損
益生通天下之情者莫智於聖人盡聖人之心者莫深於易象其別卦也亁下坤上則曰
泰坤下亁上則曰否其取象也損上益下則曰益損下益上則曰損乾為天為君坤為地
為臣天在下而地處下於位乖矣而反謂之泰者上下交故也君在上而臣處下於義順
矣而反謂之否者上下不交故也氣不交則庶物不育情不交則萬邦不和天氣下降地
氣上騰然後嵗功成君澤下流臣誠上達然後理道立損益之義亦由是生焉<?>上約己<?>而
裕於人人必悅而事上豈不謂之益乎上蔑人而肆諸己<?>人必怨而叛上豈不謂之損乎
然則上下交而泰不交而否自損者人益自益者人損情之得失豈容易哉故喻君為舟
喻人為水水能載舟亦能覆舟舟卽君道水卽人情舟順水之道乃泘違則沒君得人之
情乃固失則危夫惟上下之閡隔至遠也人情之趨嚮至雜也欲其交而通焉<?>不亦難哉
葢非徧詢輿論厯采國人之言莫收周諮博訪集思廣益之效是以上而國政下而民事
必皆集衆<?><?>會議以期同心同德乃可訂定施行然而會集多人心志茸雜難免發言盈<庭V>
<pb 一b><rh>德國議院章程　序</rh>
無所折衷築室道謀莫得一是甚或箝口結舌互相推諉隨衆<?><?>附和退有後言徒有會議
之名仍無會議之實閒嘗鑑諸古史徵以時事深思而玩索之卒未得其要領故於使事
之暇往覘德國議院知其絕無是弊心竊異之爰迺博稽西籍覓得是編見其章程精密
調理秩然可以通人情可以交上下古訓所謂三占從二善均從衆<?><?>者將於此見之因譯
而付之手民聊備採風問俗之意云爾特敘數語弁諸篇首以誌梗概</p>
<p>光緒八年嵗次壬午仲夏之月無錫仲虎氏徐建寅</p>
<pb 一a><rh>德國議院章程　目錄</rh>
<toc>
<h 1>德國議院章程目錄</h>
<h 2>第一章開院之規</h>
暫充年長首領<sm>第一節</sm> # 議董分班<sm>第二節</sm>
查驗進會證據<sm>第三節至第六節</sm>
<h 2>第二章前列諸人</h>
公舉首領<sm>第七節</sm> # 公舉記董<sm>第八節</sm>
前列限期<sm>第九節</sm> # 會成之期<sm>第十節</sm>
首領職掌<sm>第十一節第十二節</sm> # 記董職掌<sm>第十三節</sm>
查帳董<sm>第十四節</sm>
<h 2>第三章商辦<?>三事</h>
印送議件<?><sm>第十五節</sm> # 議事節目<sm>第十六節至二十三節</sm>
採訪使<sm>第二十四至第二十九節</sm>
<h 2>第四章詰問政令</h>
問答之規<sm>第三十節</sm> # 論斷所問之政<sm>第三十一節</sm>
<pb 一b><rh>德國議院章程　目錄</rh>
<h 2>第五章議事之序</h>
逐日議事之序<sm>第三十二節</sm> # 密議第<sm>三十三節</sm>
布告聚<?>會散會之期<sm>第三十四節</sm> # 記錄議稿<sm>第三十五至第三十八節</sm>
口講規例<sm>第三十九至第四十五節 # 請改議稿<sm>第四十六至第四十七節</sm>
議畢<sm>第四十八至第五十節</sm> # 定斷<sm>第五十一至第五十六第
<h 2>第六章議事廳規例</h>
會內人亂規<sm>第五十七至第五十八節 # 外人入聽<sm>第五十九至第六十一節</sm>
<h 2>第七章請假補缺</h>
請假<sm>第六十二節</sm> # 補缺<sm>第六十三節</sm>
<h 2>第八章摺奏</h>
撰摺<sm>第六十四節 # 入覲<sm>第六十五節</sm>
<h 2>第九章會末之規</h>
巳定之件<?><sm>第六十六節 # 未定之件<?><sm>第六十七節</sm>
<h 2>附簡筆記錄條例四則</h>
<pb 二a><rh>德國議院章程　目錄</rh>
右計九章三十一目六十七節並附筆記條例四則悉依原文譯出無隻字改易
惟節中所分之<段Ｒ>落稍嫌煩碎遇有體例相近者略事併合以取便於檢閱耳建
寅附識
<pb 二b><rh>德國議院章程　目錄</rh>
<p>會議之要要在人人各得伸其意尤在人人各得聞其言既有精密之章程秩然之條理
尤須堂院軒厰<?>坐次井然方可聚<?>衆<?><?>人之議為一議合衆<?><?>人之心為一心而堂院坐次非
有圖式不能明晰實與章程條理相輔而行故並梓其圖而係之以說</p>
</toc>
<pb 一a><rh>德國議院章程</rh>
<h>德國議院章程<sm>議院卽民院亦卽他國之下議院扼要盡在此院故譯此而不及其\\他此編祇紀其開院集議之章其所議何事則另有成書茲不贅及</sm></h>
<ti>德國議院首領芬福根鑒定
奉使德國參<?>贊徐建寅譯述</ti>
<h 1>一開院之規</h>
<h 2>暫充<?>年長首領</h>
<p>一　百姓每屆<?><?>三年新舉議董<sm>按德國合盟記事云每十萬人公舉\\議董一人共議董二百九十七人</sm>國君在殿中宣讀開
院諭旨<?>後議董卽入院會集以年長者一人暫充首領如不願充可讓與次長者再不
願再遞讓此年長首領秉首領之權至實任首領交替為止由年長首領選議董四人
暫充<記Ｖ>董主記議語至實任記董交替為止<sm>創開議院時推年長議董為首領而後繼\\以實任之首領次年開院則以隔年實任
之首領為本年暫充之首領不必再推年者為首領再次年開院則以老宿\\前任之首領為暫充之首領如無老宿則取新進葢事貴諳練駕輕就熟也</sm></p>
<h 2>議董分班</h>
<p>二　由年長首領鬮<?>分議董為七班每班公舉領班一班內記董一又預定數人以備此
二人偶不到院可以代辦<?>其事者以上三等人均以本班過半人數公舉者為斷七班
巳定無故不改如會內有五十人同心畫押聲明現分之班不便議事始可請首領另
<pb 一b><rh>德國議院章程</rh>
行鬮<?>分議董為七班各班到院人數無論若干均可會議定斷不必問未到之人</p>
<h 2>查驗進會證據</h>
<p>三　應候查證之人概當提出再鬮<?>派於七班內各班自查其派入之人</p>
<p>四　訂期會集後或補缺後十日內<sm>訂期會集後十日內或補缺後十日內也補缺者謂\\議董因故出缺另舉<?>他人以補之也</sm>
無論班內班外及會內會外如有一人指<?>摘此人不合進會此人即應候查證湏派於
各班內查驗<sm>查驗湏嚴者葢防其有濫舉冒充致\\後來有爭論不清故慎之于始也</sm>每班查畢告知會衆<?><?>定斷<sm>布國議院\\章程云將
查得各證據詳細\\紀錄請會衆<?><?>定斷</sm>過期指<?>摘不理<sm>德布二國議例畧同同者合言之異者分註于下以\\省筆墨之繁非德例不足而以布例濟之之謂也篇
內悉\\仿此</sm></p>
<p>五　年長首領須將無須查驗之人告知會衆<?><?>　議董自初集日起未滿十日皆係暫充
過十四日並無不合進會之確據<sm>糾纏不已則有妨公事故立期日以\\限之過限卽截去葛藤俾無弊混</sm>卽定作議董<sm>以\\上
兩云十日布國議院\\章程俱作十四日</sm></p>
<p>六　已<?>被指<?>摘尚未查得確據時仍作議董與會內他董無異<sm>事無確據難保無誣指<?>而\\牽制者待之不異於他董
則此弊\\自除</sm>又當查驗時本人可自行申訴惟不得作為定斷人數<sm>自行表白卽<?>自擔保也\\不作定斷人數已隱<?>示
其有異於\\他人矣</sm></p>
<pb 二a><rh>德國議院章程</rh>
<h 1>二前列諸人</h>
<h 2>二　公舉首領</h>
<p>七　記董唱議董姓名每人自行答忌卽於姓名上加點查明點數卽知到院之人數如
到院人數已滿議額<sm>議額者可以議斷諸事之定額人數也緣合院議董三百人當開\\會議事之期豈能全行到院必定全到方可議事則罕有可議之
日矣到院人數未齊亦可議斷諸事又恐不@衆<?><?>心故預為酌中定\\數以為必如此方可會議定斷則此所定之人數即謂之議額也</sm>卽可公舉首領副
領參領各一記董八先舉首領卽以議董為舉主各書願舉之人名於紙投集一瓶畢
查有舉主過半人數者定為首領如無過半舉主數卽取舉主最多者五人依前法舉
之如五人仍俱無過半舉主數卽取其中舉主最多之二人依前法再舉之如二人舉
主數相等由年長首領鬮<?>定一人為首領又如前之五人外有舉主數等於五人者數
人何人可列於五人之中亦由年長首領鬮<?>定副領參領舉法同前<sm>公舉之前而且詳\\也有如此誠可謂
之至\\公矣</sm></p>
<h 2>公舉記董</h>
<p>八　記董八人由議董各將願舉之八人姓名同書於紙<sm>同書於紙者言舉主合書願舉\\之八人姓名於一紙非比舉首
領等人書一人\\姓名於一紙也</sm>畢投一瓶不必舉主過半祇以舉主最多者為定數如相等卽由首領
<pb 二b><rh>德國議院章程</rh>
<h 2>鬮<?>定前列期限</h>
<p>九　民舉議董開會之初推年長者暫充首領副領參領記董等職以二十八日為期期
滿則公舉實任之人以繼之至本年散會時為滿期下年會集重為公舉卽以去年之
實任各前列人為本年之暫充者不必如初年之推充也記董亦隨首領更換惟已舉
記董必治事滿二十八日始可辭任</p>
<h 2>會成之期</h>
<p>十　首領副領參領記董等悉皆舉定卽為規模巳具首領開列諸董姓名清單奏明會
已立成可以商辦國政首領職掌</p>
<p>十一　會內議論之規模次序首領專管本會與會外之人公事交涉禮節徃來首領署名
作主七班人會議或採訪史另議首領皆可同議首領有故不到副領代辦副領不到
參領代辦</p>
<p>十二　議院司事僕役購備等用款皆由首領專主惟數有限制不得濫用</p>
<h 2>記董職掌</h>
<p>十三　記董管記口講各事應發印者發印應宣讀者宣讀書記者之錯誤由其改正查點
<pb 三a><rh>德國議院章程</rh>
人數由其唱名點記並登錄所點人數又贊相首領與會外人公事交涉</p>
<p>十四　查帳董
首領選議董二人為查帳董稽核院內用費及帳簿虛實凡遇首領更換之日此二
人亦隨同更換</p>
<h 1>三商辦三事<sm>一為政府交議之事二為本會\\陳議之事三為民間呈詞之事</h>
<h 2>印送議件</h>
<p>十五　政府交下及本會陳議之件首領均節印分送會眾<?>照至十六二十九節法商辦</p>
<h 2>議政節目</h>
<p>十六　政府交下之律法稿件首領節印分送會眾<?><?>三日後方可開議<sm>寬限三日者俾得\\推求深文奥<?>義也</sm>初
次開議僅能略論大概或逐段論說或摘出論說悉聽其便<sm>初次開議僅論大概論說\\未畢不可駁改者恐一人
所見有偏必當融會眾<?><?>意以取公允而\\後再派使詳考虛實乃慎之又慎也</sm>正論說時會內人不得請駁待論說畢卽由會
眾<?><?>定斷應否另舉採訪使詳考專議<sm>布國議院章程云當初次論說時可聲明某事在\\某日以前尚不能開議聲明某事不能卽行開議
者恐事理繁重一\\時未能明悉也</sm></p>
<p>十七　初次論說原稿已畢必至二日後方可二次開議若定議另舉採訪使專辦者須俟
<pb 三b><rh>德國議院章程</rh>
其採訪考論印送會眾<?>三日後方可二次開議此次係逐條商議每條議畢卽查是否
之人數以為斷會內人可改原稿之次序軿合分拆便於議論亦隨其便又未議之前
或當議時會內每一人皆可請駁改原稿之意不必他人協助<sm>二次開議會內一人所\\見未洽卽可請駁者欲
人各抒忠無\\抑遏之弊也</sm>畢議後首領記董將各條照改正者彙錄之以為第三次開議之稿二次
未有駁改則三次仍用原稿開議二次於各條全不應允則無庸三次商議二次經會
眾<?><?>壓擱之件全未議及者亦無庸議</p>
<p>十八　二次議稿已印送會眾<?><?>必二日後方可開三次之議無論二次議稿已改未改如有
會內三十人同意則於三次未議之前或當議時可請駁改<sm>三次商議必有三十人同\\意方可請改者葢議至三
次大致不甚差謬如聽一人之意從事駁\\改則為虎頭蛇尾之舉無益而有損矣</sm>三次商議先略論改稿大意逐條議畢卽查
是否人數以為斷此次再有駁議卽彙錄駁正者下次會集查是否人數以定之<sm>布國\\議院
章程云二次議時改所交下之稿則三次必照改者商\\議不問原稿如照原稿商議必有會內人另@方可</sm></p>
<p>十九　初次至二次議事之期可以請改近或同在一日<sm>不甚煩瑣之事可改短日\\期議之免致遲延有誤也</sm>必先於
初次議事之期前一二日請之有過半人數允准方可行若<?>正當初次議事之日卽不
許請改<sm>布國議院章程云三次議事之期\\不得與二次議事之期同在一日</sm>　政府交下稿件已經印送而至初次議事
<pb 四a><rh>德國議院章程</rh>
之期又二次議改之稿已經印送而至三次議事之期此兩期如與送稿之日相距太
遠均可請改近惟會眾<?><?>不允者過十五人則不可改<sm>有十五人不願改短日期足見其\\事尚屬繁重如不察情由遞行改
短恐有草率\\貽誤之弊</sm>　初次議後會內人無論何時可請派採訪使惟首領倡謂巳畢請會眾<?><?>
定斷者則不能再請派使<sm>事已議畢畧無疑議如輕聽人言派使查報則虛糜時日徒\\滋紛擾無益正事矣故不准布國議院章程云院議己定之
事送交政府若有更改則仍交還議院再照三次商議之法行之議院欲交\\採訪使詳考所改者亦可此節之意恐政府所改或有不允洽處故詳察之</p>
<p>二十　凡本會陳議須將所陳之事擬稿前書謹請會眾<?><?>商酌後面至少有十五人署名簽
押<?>方准收受印送會眾<?><?><sm>十五人畫押方准收\\送者防人少私多也</sm>至少須三日後主稿者始可於會集時聲
明其故如不欲待後至三日亦可改近惟應聽主稿者之意</p>
<p>二十一　陳議非律法稿則僅商一次如欲駁改必有三十人同意方可行是律法稿則與政
府交下之律法稿同一辦法<sm>律法稿乃國政大端須鄭重行之非\\律法稿則事體較輕可從簡易矣</sm>　陳議稿尚未印送
創議者於初議此事時自願速議會內無人阻止則本日卽可開議</p>
<p>二十二　陳議之事其創議主稿之人可自請收回文稿停議其事如會內他人信報其稿援
為已任而出頭議用者亦可呈請稿中不必另有人署名簽押</p>
<p>二十三　政府交議之稿是律法與否皆照十六至十九節法行之又非律法之稿亦可照二
<pb 四b><rh>德國議院章程</rh>
十一節法一次商定但必須問政府允否</p>
<h 2>採訪使<sm>採訪使採訪事之原主民之向\\背詳記之以為議事之藍本也</sm></h>
<p>二十四　所派人數依事之繁簡為定凡例須派使之事羅列於後一分派逐日應議各事之
序二考核民間呈詞三考核農圃情形四考核工商情形五考核各進款即賦稅關稅
情形六考核律法七考核各項需用之款<sm>布國議院章程云七商議各城村民人自辦\\之地方公事八商議教書事宜九考核各項
需用之款十考核帳册與實用是否相\\符以上十事大抵每股派使十四人</sm>以上七事每年皆有必須考核之處故各事皆
常派使其餘非常有之事遇應派處隨時請派　議定應派人數由七班中分班公舉
書欲舉之人名於紙筆投一瓶以舉主有本班當日到院者過半人數為斷各班派使
之數必畧相同每班可舉別班內之人如有數班同舉一人此人即作為本班所舉者
別班有缺再為另舉　若皆係別班所舉者此人即作為前班所舉後班有缺再為另
舉如有缺須另舉者速即舉定不可躭延<sm>布國議院章程云如會內允首領派人往某\\處訪事或與部內議事則可另派　凡本會
陳議其所諸有需用錢款者如會眾<?><?>應\\允則必先派使專考而後在院覆議</sm></p>
<p>二十五　採訪使會集即在本股使者內公舉首座一人記董數人凡議事必本股人數到者
過半方可定斷事已定斷<sm>採訪使定斷者乃勘定其所\\所訪之事可以交院候議也</sm>本股公舉主稿一以敘初商及
<pb 五a><rh>德國議院章程</rh>
更改定斷各意為稿印送政府及議院會眾<?>至少須三日後方可集議照十七節法行
之　使者所舉主稿可不敘稿而赴院口講如會眾<?><?>定欲敘稿亦必須照辦<sm>布國議院\\章程云主
稿者止可申明採訪使所議服\\之意不得即請會眾<?><?>照此商改</sm>　本會陳議如前二十節所云者果已派使會集創議
者可入使會同議但不能作為定斷人數<sm>創議之人必詳悉所事之原委故可與使者\\同議而不得作為定斷人數者防其涉私迴
護\\也</sm>如創議有數人僅准稿後首先署押之一人入會<sm>創議數人同議只准一人者多人\\易致混亂且凡事必須有一主而
後有所\\憑藉也</sm>會眾<?><?>於使會准聽而不准議<sm>准聽而不准議者\\防類異而心雜也</sm>亦可定某次須使者密議則均
不得往聽</p>
<p>二十六　民間呈詞中之事若與專派之使相關首領卽將此民詞交與並辦<sm>民詞嚴立限制\\者防詭言亂政
也</sm>若民詞已交與民詞使<sm>稱使乃採訪稱民詞使\\乃民詞採訪使省文也</sm>而見其事與專派之相使關者亦可
請將此詞交與并議民詞使辦事已滿兩月可請會眾<?><?>派人接辦　交與民詞使各件
每七日首領摘取各詞由印送會眾<?><?>民詞應由民詞使或會內十五人呈請方可議否
則不准至請議民詞由如民詞使請者則依前二十五節法舉定一人入院請之如由
會內十五人請者則依前二十節法擬稿署名呈由首領印送會眾<?><?>商酌其專派之使
收到首領所交民詞而請議者亦依此例　民間呈詞到院准駁均須批答不可置之
<pb 五b><rh>德國議院章程</rh>
不理<sm>民詞之不准者應將其窒礙難行處揭曉於民折服\\其心如藐視不答易生怨恨殊失民為邦本之意</sm></p>
<p>二十七　政府諸人或政府委派之人皆可入採訪使會或七班會內同議惟不得作為定斷
人數　採訪使會集日期並所議何事必先期告知宰相<sm>使者議事必先告宰相者使\\民情逕行上達以重宰相之
權\\也</sm></p>
<p>二十八　採訪使每股並會眾<?>每班可自定其每次議事之序亦可由首領定期請會眾<?><?>每班
會集分班議事</p>
<p>二十九　使者事竣告知首領首領卽定會議日期以告會眾<?><?>依三十二節法行之</p>
<h 1>四詰問政令</h>
<h 2>問答之規</h>
<p>三十　會眾<?>如問政令須將所問之意詳敘文稿稿尾須會內三十人署名畫押付首領抄
送宰相<sm>此亦重予宰相之權令人不能輕易詰\\問而又不禁其詰問者欲民之誠服也</sm>宰相當於下次會集時告知會眾<?>應緘
秘應宣明之故其應宣明者則定期由宰相詳告屆<?>期先由詰問者在院詳訴所問之
意論斷所問之事</p>
<p>三十一　宰相已詳告應秘與<?>宣之故或可宣之意之後會眾<?>欲議所問之事必有五十人同
<pb 六a><rh>德國議院章程</rh>
意欲問者方可開議待論說已畢會內無論何一人即可請眾<?>定斷不得急請判斷於
議論未完之時<sm>令人不能輕議要政而遇可議之時又必使\\之暢其所言不遽強斷亦欲民心誠服也</sm></p>
<h 1>五議事之序</h>
<h 2>逐日議事之序</h>
<p>每次議事<臨Ｖ>散時首領告知會眾<?>下次會議之事及先後之序當期議事會眾<?>如未\\明所議云何勢必心
旌搖搖莫知所措猝遇事機難於評論故預先宣告他日所\\議之事畧及先後之序俾中心有主屆<?>時自議說從容矣</sm>會內如有一人欲改此序
卽可言明<sm>改序必先時言明取准\\者防臨期更改費事也</sm>取會眾<?>過半允數以定之事序既定即印送節略與
會眾<?>及政府諸人大抵每七日會集一次此日議事之序先儘本會陳議次則採訪使
已經訪明之民詞本會陳議則按其敷陳到院日期之先後為序民間呈詞則按其呈
院日期之先後或採訪使訪明報院日期之先後以為序<sm>不可輕改次序者恐混\\亂事規躭誤時刻也</sm>欲改
陳議之序必以原陳人應允為準改民詞之序必以不允者不及三十人為準</p>
<h 2>密議</h>
<p>三十三　會議乃坦明之舉有時事須密議者必首領或會內有十人同意而後始可請衆<?><?>密
議初次密會係議某事應否密議<sm>初次密會乃商量某事當密議某\\事不當密議並非逕議其事也</sm>既行議定所有
<pb 六b><rh>德國議院章程</rh>
行密議之事即請密議以會之</p>
<h 2>布告聚會散會之期</h>
<p>三十四　開院散會並每次會集日時皆先期由首領告知會衆<?><?><sm>預先定期布告者以便\\會衆<?><?>臨時可以齊集也</sm></p>
<h 2>記錄議稿</h>
<p>三十五　前次會議之期錄稿存於院內會衆<?><?>人可隨意閱看惟會議之本日內並無一人謂
此稿有錯誤處則此稿作為不刊之論嗣後不得再行更改<sm>取決於當時以杜退\\有後言致亂衆<?><?>心也</sm></p>
<p>三十六　稿內必須記錄者三事一為會衆<?>定斷之論細字句二為詰問政府之詳細字句並
旁記宰相之答詞其不能答者亦應註明三為首領告語之詳細字句</p>
<p>三十七　假如會內有一人謂記錄稿內有錯誤處或誤會原意而錯記者首領必須問明會
衆<?>如實有錯誤當日必須更正</p>
<p>三十八　記錄稿尾必須首領及記董二人簽押</p>
<h 2>口講規例</h>
<p>三十九　會內人欲行口講者必先請首領允准否則不得擅講也<sm>會內人必請准而\\後講防喧嚷也</sm>如首領
欲講論必請副領暫代其位自往講臺上口講不得在首領位上口講<sm>首領必請代而\\赴臺口講恐與
<pb 七a><rh>德國議院章程</rh>
首領職掌宣諭\\之語無分別也</sm></p>
<p>四十　政府之人或其所派之人欲行口講者無論何時可請於首領首領必須應允<sm>政府\\諸人
請講必允者\\重宰相權也</sm>若其所派之人幫辦欲行口講者不得自請必由政府之人或所派之人
為之代請始准行<sm>幫辦口講必由正使代請者\\恐喧奪議董口講時刻也</sm></p>
<p>四十一　所議之事與預定之序不合會內有一人請口講以改正之首領應即時允准<sm>必允\\請正
議事之序者防議\\不扼要而費事也</sm>　某甲口講而涉於某乙其言不合某乙之意者必待某甲畢達其
說某乙始可請講若某甲尚未講畢而本日為時已促會衆<?>將散某乙亦可排衆<?>請講
以辯正之<sm>甲畢其說乙始可講者防喧奪也甲說未畢\\而時已促乙可排衆<?>請講者防含不伸也</sm>　一切與本題無涉之說不准
講</p>
<p>四十二　凡欲口講者或往講臺或在本位均可其預撰之稿不准宣讀<sm>所撰之文准講不准\\讀者防舞文蹈虛也</sm>
未諳德言者准之</p>
<p>四十三　有人泛言無涉本題者首領當挽使入講本題之事<sm>此節最關緊要否則必致\\浮議多而畧無實濟矣</sm>其違
背院規者首領當斥其不合依五十七節法行之如違前二例之一已經首領二次指
斥而仍不改者首領即告以如再不改當請會衆<?>禁斥倘三次仍執拗不從即請會衆<?>
<pb 七b><rh>德國議院章程</rh>
禁止其人口講<sm>屢斥不改乃須疲不堪\\預議之人例應嚴禁</sm></p>
<p>四十四　各人口講之序依初議時或他人講畢時請講之序<sm>掄講當依請講之序者防@越\\起爭也布國議院章程云會內
人欲行口講必於論說一事已畢首領宣告令當准行口講之事方可請事口講且請\\事口講之人必須在首領所定專管口講名單之記董處請之應說明所講者為扶導
或駁斥此事之立意又如初准口講時有數人同時來請者則鬮<?>定\\其序記董能使扶導駁斥二項人相間而言如兩相問答者更妙</sm></p>
<p>四十五　事已議畢而政府之人再有詢問即為未畢<sm>政府之人詢問多係要事須盡\\其辭說不留餘蘊以裨政事也</sm>會內人
仍可請講此事又如事已議畢而會內原陳此事之創議人或原報此事之採訪使再
有所見亦可請講</p>
<h 2>請改議稿</h>
<p>四十六　欲改議稿或改添入之別款而前議尚未完畢無論何時皆可陳請惟請改之義不
可越出本題且須敘稿送與首領<sm>布國議院章程云何以欲改之故不必列於稿內可\\以臨時口講凡請改之文如未印送則交付首領讀
與衆<?>\\聽</sm></p>
<p>四十七　請改議稿等件所敘之稿如未發印則本期議畢必須印送下期會集即行定斷不
得再議又凡採訪使會內少半人數之意與請改議稿者意見相同亦照此辦理　會
衆<?>所允改議稿之各節須與未改之各節同送議院再按十七十八兩節法作二次三
<pb 八a><rh>德國議院章程</rh>
次之議不必專將已改之各節發印惟須先定斷已發印者而後再定斷未發印者
採訪使報至會內人又行添改即將原報與添改者同期定斷不分二期如欲分為二
期定斷必不願者不及五十人方可行惟已允允採訪使所報者為是即不得再允會內
人所添改者為是</p>
<h 2>議畢</h>
<p>四十八　議論已舉<sm>布國議院章程云首領查口講名單內諸人俱已講畢或\\會衆<?>皆言議論已畢無人再欲口講者此時即為議畢</sm>由首領宣明議
定之要旨<?>詢問會衆<?>以為是否如有數事皆已議畢則依次逐事宣問如會內有一人
以為其旨<?>不合則此人即可請講駁正應否准講聽衆<?>定斷　首領詢毕會衆<?>祇答以
是否無庸續講是者人數過半則為准行是否參半或否者過半則為不准行</p>
<p>四十九　會內無論何人均獨可請首領將議定要旨<?>分段宣說<sm>亦可以一人請者議見董等\\不以人多而減其勢以致下
情有所\\屈抑也</sm>如首領不能分段則按其事係出陳議能否分段由原陳主稿者定之係政府
交議或民間呈詞由會衆<?>定之</p>
<p>五十　會內已有三十人同意請定議於本一日或本一事可由記董唱畢已准講之人名
單以詢會衆<?>會衆<?>各得以停與否以過半人數為斷　無論何時會內之一人可請緩
<pb 八b><rh>德國議院章程</rh>
議現在指議之一事而先議下一事如又有一人據理直請逕議現在指議之一事首
領當詢會衆<?>以定之惟前經有一人請先議下一事而會衆<?>未准者即不許再請　內
人請改添入之別款首領須於詢改議稿之前卽詢明會衆<?>定斷　當議政府交議之
事時不得請暫緩此事而先議下一事</p>
<h 2>定斷</h>
<p>五十一　將定斷時首領面詢會衆<?>是否設當時有人言到院人數未滿例能定斷之額首領
或記董亦疑為未滿即行宣讀名單以點到院人數首領記董無疑則不必唱點即可
定斷他人不得再言未滿</p>
<p>五十二　是者起立否者不立是者過半卽定為准行首領如未決立與坐何者數多可請是
者坐否者立如仍不能决何者數多則宣讀名單以點之</p>
<p>五十三　是否之數已經點清首領即宣明某事是之者過半定為允行或否之者過半定為
不允行</p>
<p>五十四　會衆<?>若疑是否兩項人數何者過半與首領記董意見歧異者必有五十人同請始
准宣讀名單以查核之</p>
<pb 九a><rh>德國議院章程</rh>
<p>五十五　宣讀名單先依務人號數次序宣名一周再按人名字每次序宣一周初次如有出
外之人二次可以補入二次宣查已畢首領即當播告大衆<?>點名已畢定斷允否</p>
<p>五十六　未讀名單而定斷某事會內人可將不允之大略寫交記董附於簡筆全稿不在院
中宣明</p>
<h 1>六議事廳規例</h>
<h 2>會內人亂規</h>
<p>五十七　會內人有違規則者首領呼其姓而誡正之<sm>首領有禁阻\\擾攘之權</sm>其人如自以為是可詳敘
其意俟下次復集時由會衆<?>定斷本期不必多議</p>
<p>五十八　會內如有多人喧嘩亂規首領可請會衆<?>暫散片時或竟散一日亂規者仍不降心
首領可戴上禮冠<sm>此禮冠乃議院臨衆<?>之冠當議事時脫以敬衆<?>逢人擾嚷則不可\\以議事戴上此冠明示會衆<?>此事為不議事之時無需進言也</sm>
則此一點鐘之內諸人所言不以為據</p>
<h 2>外人人聽</h>
<p>五十九　議院全院及外人入聽之房廊各處首領例得整飭肅靜使盡人不違規則<sm>喧嘩失\\儀有妨
公事不\\得不禁</sm></p>
<pb 九b><rh>德國議院章程</rh>
<p>六十　聽廊內有拍手呼喊狂笑吸烟等失儀者首領可立時逐出其人</p>
<p>六十一　聽廊內有多人喧嘩而不能查知為何人首領可令其本間廊屋內之人盡行出院</p>
<h 1>七請假補缺</h>
<h 2>請假</h>
<p>六十二　議董請假不過八日者首領可操准行之權其過於八日者首領問會衆<?>以過半須
人數允准為定<sm>請假立限制者恐人習\\涣散不能及額議事也</sm>請假而無期日者不准行請假與未請假而不
到院者院內開列名單以示會衆<?></p>
<h 2>補缺</h>
<p>六十三　議董缺出無論何故首領即當告知宰相宰相設法速令該處人民公舉以補之<sm>布\\國
議院章程云首領\\即告知民部尚書</sm></p>
<h 1>八摺奏</h>
<h 2>撰摺</h>
<p>六十四　會衆<?>欲請奏事而其內有人已經撰成奏稿送與首領者則辦法與別項相同如會
衆<?>定議將此稿先交採訪使查議者卽依例舉廿一人以充使首領為首首領無暇副
<pb 十a><rh>德國議院章程</rh>
領代之倘其人未撰奏稿交首領亦如數舉使撰文以首領為首送院議斷</p>
<h 2>入覲</h>
<p>六十五　奏摺已繕應派人面呈德國君其應派陪覲人數首領先詢會衆<?>以定之應派何人
續行拈鬮<?>以定之入覲則首領為領班君有所問則首領面奏</p>
<h 1>九會末之規</h>
<h 2>已定之件</h>
<p>六十六　會衆<?>所定已准之律法稿送呈宰相<sm>由宰相將此稿繕正轉奏國王畫押批\\准頒行布國議院章程云送呈上院</p>
<h 2>未定之件</h>
<p>六十七　政府交下之律法稿或會內陳議或民間呈詞等件本年會集時如未定斷即作罷
論<sm>布國議院章程云上院交下之律法稿議院議定後即送上院又上院交下之稿議\\院全行應允者交與上院而告知部中如稿內有抽改之處則將全文送上院而不
送部部內交到之律法稿議院不允則告知部\\中上院交下之律法稿議院不允則告知上院</sm></p>
<h 1>附簡筆記錄條例四則</h>
<p>一簡筆所記口講之稿送交簡筆稿房繕正每會集之次日會衆<?>皆可往觀如有錯誤即
可改正限至午正為止<sm>會內人議稿繕本以午正為限政府等人議稿\\繕本以未初為限因不誤新聞館報期之故也</sm>如會衆<?>之本日已
<pb 十b><rh>德國議院章程</rh>
經繕正會衆<?>本日即可往觀</p>
<p>二午正以後不能再改須於未初之前將已經繕正之稿並附件送新聞紙舘登報</p>
<p>三簡筆記稿之繕正本非經管理簡筆房之副領或記董或原議人允許不得取擕出外
觀看簡筆房書記長亦不得許人取擕出外<sm>記稿繕本如聽其隨意取出漫不\\經心必致遺失故當什錦藏之</p>
<p>四政府之人及政府所派之人在本會內所講之語其簡筆記稿本日即當繕正送交本
人閱看如次日午初之前繕本尚未發回簡筆房即另繕一分預備如待至未初仍未發
回簡筆房即將另繕之一分送新聞紙舘登報<sm>布國議院章程附錄第五條云簡筆房書\\記長必盡力查對初印之稿立時發印</p>
<pb 十一a><rh>德國議院章程</rh>
<p>跋<sm>西國當今之所為亦中國素未昧然者不過無西人之講求精深不存畛域\\耳跋中之意俾中西之事互相融洽有意者事竟成不必駭為奇聞異說也</p>
<p>西國之有上議院猶我華之有軍機處君臣之意於此得以融西國之有下議院猶我華
之有觀風問俗使官民之情於此得以通英法美奧諸國悉如此而德國之為治於此尤
加精核焉上院為政府宰相為首部院各官佐之職在行政下院為議院民之賢者為首
民之才者佐之職在議政民議平允官每受而行之略無宰制行之不當民可詰而正之
蓋歐美諸洲惟理學之士德國多名儒碩彥冠冕各邦平情合理政治專尚太和故能以
齊盟邦之參差抑法人之狡悍元音太羹味淡聲希非他國之重商務尊教事徒求錐末
者所可同日語也　仲虎先生廣覽中西圖籍淵博淹雅謀所以強我華者尋流溯源舍
洞達民情一法總不能有以為治若醫算製造等猶末趨耳爰於使德之暇交遊彼都士
太天探討菁華覓得此籍譯而行之識見之超卓志意之敦厚亦非他人之考校技藝譯
條例迄無大綱者所可同日語也<sm>漁</sm>於西學略窺門徑究未登堂讀　先生此編啟悟良
多如　先生之引誘後學誠無愧於夫子之循循矣敬拜首而陳芻言於篇末
光緒十六年嵗次庚寅冬十二月後學桐城江之漁跋</p>
<pb 一a><rh>德國合盟紀事</rh>
<h 1>德國合盟紀事本末</h>
<ti>派駐德國參贊徐建寅譯述</ti>
<p>德國為歐洲中原聲名文物夙所著聞其政治沿革之詳著於簡編者卷帙繁多難以殫
述如爾侖尼芬得海德吐氏興希阿脫等德文之書是也茲集此編略敘大概先述一千
八百十五年<sm>即嘉慶\\二十年</sm>以後之事次述一千八百六十七年<sm>即同治\\六年</sm>至七十一年政治之同
異沿革蓋南各邦至今乃合於北總稱為德意志國也</p>
<h 2>第一篇　各邦合盟設氏愛脫議院</h>
<p>一千八百六年<sm>即嘉慶\\十一年</sm>法主拿破侖大敗布人於撒遜之伊耶拿遂於萊因河畔執牛耳
而為盟主小邦畏威附從入盟者日益衆<?>惟奧瑞典之柏馬尼耶及疴斯丁不與而布則
服屬於法如附庸焉未及數年法人專恣日甚恃勢欺凌同盟諸邦苦之迺皆敗盟轉向
法國搆兵幾與古時羅馬之渙散相似而法亦無如各邦何所有法境東北從柏來克福
拉司脫山以至俄境此中諸邦既背法盟又復同室操戈日事稱兵爭雄報復兵不堪命
旋乃務皆悔悟咸思休兵息民共樂昇平一千八百十五年<sm>即嘉慶\\二十年</sm>六月初八日八邦會
議於奧京維也納共相保護一議合力以禦外侮二議同心以免內亂三議各邦自主不
相吞并另設議院名曰氐愛脫推奧為盟主舉議員十七大邦一邦獨舉一人小邦合數
邦共舉一人如奧一布一拜晏壹撒遜一漢諾威一威而顛白而額一巴敦一黑辛民主
邦一各洛以斯及呂倍取希二邦合一由丹國派之林白希及魯生布而額二邦合一由
荷國派之撒遜麥寗恩撒遜各部而額太撒遜阿理廷部而額三邦合一布倫帥額及挐
掃二邦合一模令布而額錫特利子二邦合一阿爾敦布而額安阿而得實瓦字部二邦
合一力希屯士旦呂士川貝克立貝四邦合一黑辛達而末司太瓦爾代克黑辛亨白希
四邦合一律百克漢倍希法郎格缶而德伯磊門四自主城合一如有大事須改合盟之
律者則另設珀來能議院各邦另舉六十九人大邦一邦舉數人小邦每邦舉一人由氐
愛脫先定所應改者送珀來能議之氐愛脫所議善均從衆<?><sm>謂十七人中有九人\\以為是即行後仿此</sm>珀來能
所議三占從二<sm>謂六十九人中有四十六\\人以為是者方行後仿此</sm>氐愛脫設於法郎格缶而德盎達姆其約章各
盟邦可與他國相助或相仇惟不可傷盟內各邦之權利初擬設一衙署名曰粵士脫雷
葛爾因士吞士以判斷各邦之不和其後拜晏威而顛白而額黑辛達而末司大不從遂
不果設各邦如有不和皆就大邦之刑部控告刑部審問後會商於氐愛脫議院判斷之
初議各邦是否應各設議院須候氐愛脫議院核定拜威二邦不從於定議時更改故約
<pb 二a><rh>德國合盟紀事</rh>
章十三條內載有各邦應設議院之文於是各邦已撤之議院復集小邦亦勉力為之皆
因此語累之也內有數條論設刑署專辦世爵教堂及百姓往來之事第十四條尊重世爵
優於萊因康勿得來生之盟其他商務驛務汽車武備民間户婚田債皆未論及以待後
來續議第十一條頗有關係一千八百六十四<sm>即同治\\三年</sm>及六十六年<sm>即同治\\五年</sm>所爭論者皆
引此條為證其文曰合盟各邦於合盟全國或合盟某邦應保護其財物及戰事設同盟
某邦與盟外某國爭戰同盟各邦不准與該國立停戰約及和約凡與某國立約總宜不
傷盟邦之權利盟內各邦不得相爭亦不得强盟邦遵從各邦有不合意者請氐愛脫議
院公斷議院不能斷則另請刑部斷之等語<?>惟議立此約時日廹促未能悉心討論尚嫌
簡略仍當漸就周密以期各邦同心合力然奧布同盟布人終不愜意二十年來常有戰
爭因致合盟各邦心志不定仍有渙懈之象而較未議約時已為有益本擬於一千八百
十五年<sm>即嘉慶\\一十年</sm>九月開設氐愛脫會嗣遲至次年十月初一日始開此會終年不停與他
議院異但每年放假兩月仍留三人辦事設會三年以一千八百十八年在愛克司拉削
珀爾<sm>德名\\阿肻</sm>議和之役為最要次年在攷士巴脫會議又改之頗不便民昔維也納會時羣
思民皆得自主任從何教任擇何學問新聞紙無所忌諱豈知議後人皆失望方知合盟
<pb 二b><rh>德國合盟紀事</rh>
之有名無實議會不能從長詳議內亂不能永遠消弭人皆不滿意者此也是以一千八
百十九年<sm>即嘉慶二\\二十四年</sm>九邦派員仍在維也納妥議四欵一原納十三條各有解法最易誤<?>
會各邦恆不滿意須有一定不移二議院事權太小與人心中意想不侔須重其權三國
學鄉塾章程不妥須更訂定四新聞紙有弊須重定章程各邦自設議院或合數小邦共
設一議院而小邦不知議院之意因致民權日重漸欲更改合盟章程氐愛脫會每被掣
肘思欲更改而大邦恐民不悅憚於改章於是氐愛脫查明各邦議院有無議員抑勒邦
主之事又派人徧查各學館由男爵彭士叨夫通飭各學重定章程掌新聞紙者𢌿以監
督之權責以稽查新聞有無謬誤<?>豈知整頓此四事而民仍不悅及在們士派人查察並
無謀亂之民遂亦弛之是年十一月二十五日開議至次年五月始散名曰番納耳愛脫
維也納以改舊章六月初八日各邦主准行從前存疑者今始明晰解說甚明共六十五
條經營數月頗費心力第一至三十四條皆合盟章程及議院之事權三十五條到五十
二條為交涉外務及合盟兵制五十三條至五十六條為合盟各邦交涉此係各邦及自
主城公議以保自主之權不受外侮無論盟內盟外不便之事各邦公議改治以各邦論
則各有自主之權各邦相待同於盟外之各國均照和約辦理由盟外觀之則各邦合為
<pb 三a><rh>德國合盟紀事</rh>
一國與英國之三島相同從前珀來能及氐愛脫大小議院仍存惟珀來能事簡前因須
復議以氐受脫議者定其行止氐愛脫仍用善均從衆<?>珀來能仍用三占從二二十六條
詳載邦民與邦主爭辨由議院判斷邦民欲遂邦主已亂或未亂議院可平之邦主如被
民所阻不能赴訴議院必設法助其主如兩邦不和則公請他邦判斷或各邦派員斷之
如外國來侮一邦各邦合力拒之如各邦中有地在盟外致與他國開衅延及本邦者各
邦不相助凡改約各邦派人在珀來能大院議之<sm>以下論議\\約之權</sm>遂來脫之書云氐愛脫小院
無議約之權因派人先在大院議准發於小院通行各邦所論三事一為交犯<?>二為驛政
三為印書憑照<sm>以下派\\接公使</sm>合盟各邦可以接收公使如有要事方可派出公使餘則否<sm>以下\\各邦
議\\院</sm>大院開議時諭各邦云勿誤為各邦設議院致減主權釀民亂而有疑畏總須各設議
院為是俄人則陰諷隣近各邦勿設議院<sm>以下\\營制</sm>各邦欲咸改正營制迄未成議所有合盟
之兵有名無實有損無益兵餉由民間捐集儲於二庫一曰太平庫一曰被戰庫太平庫
欵以養常兵共六營大將軍由小院委派事急派出事平遣退所以無人整頓也<sm>以下\\稅則</sm>新
稅則雖較妥於舊則而尚未盡善因各邦人心不一也信局火車關稅貿易駕駛等事均
未議及小邦則各懷意見不願議定一千八百十九年會於法郎格缶而德以議通行稅
<pb 三b><rh>德國合盟紀事</rh>
則小邦不從而布則願行至一千八百二十八年拜晏威而顛白而額已立稅約布與黑
辛達而末司大亦立約漢諾威撒遜亦相繼立約一千八百二十九年南北稅則通行係
德國書價料太所定茲乃述一千八百十九年至一千八百四十八年之大略雖經一千
八百三十年之亂皆未受虧尚無更改故不詳論<sm>議院\\無力</sm>小院所議各事俱屬有益惜未成
功其通行者惟河中駛船之例萊因河為要最一千八百三十一年三月在們士議定力
除積弊但奧布兩國藉以自利<sm>以下\\亂事</sm>一千八百三十年布倫帥額公無道害民被廹遁去
議院奉其弟維令為邦主此為大亂其他小邦旋亂旋平亦不縷述<sm>以下\\平亂</sm>小院見各邦有
亂遂禁民聚議並派廵捕稽察外來之人民皆嗟怨一千八百三十三年亂民麕聚意欲
驅逐小院小院遂派兵平之又有波蘭之亂乃會議於拜晏時法人波人咸與會厥後波
人不服故俄王奧王布太子在𫏂生格來士會議之一千八百三十四年<sm>即道光\\十四年</sm>正月各
派公使議於維也納珀令士美太尼西主之議保各邦自主之權不授權於議院又議院
審事院以斷各邦之不平俄王陽與布奧友善而陰令各小邦擕<?>貳<?>於布奧俄兵屯於開
力希雖極於奧布兵交好而俄人則欺侮布奧之人至一千八百三十五年<sm>即道光\\十五年</sm>三月
奧王佛朗士卒</p>
<pb 四a><rh>德國合盟紀事</rh>
<h　2>第二篇　巴敦會議始立民議院</h>
<p>一千八百三十年<sm>即道光\\十年</sm>禍亂甫平至一千八百四十年<sm>即道光\\十八年</sm>亂機又發始於巴敦民
欲改易合盟章程呈請照辦條陳曰請另設議院凡民均得推舉議董請設陪審官請授
新聞紙館自主之權請民間可備槍礟<?>請無論何教一律看待請除封建之流弊氐愛脫
不能禁阻其凡民得舉議董之說有公黨亂首衣梯士太等三人先集一院請各邦派人
會商設立民議院章程氐愛脫院請其酌量改易此係氐愛脫院之畏民民心實不過欲
另立民議院而已柏林維也納民人亦有煩言布奧<?>不得不從遂延衣梯士太等公黨之
人為尚書奧僅改內政布則全改各政是以奧及各邦均不喜布以布欲乘勢邀譽於民
擅各邦之權也先集之院在法郎格缶而德各邦派人到院而所派之數未得均勻布一
百四十一人奧二人黑辛代末司大八十四人院內多人欲立君民共政之國其餘之人
欲效美國之民政厥後議定立統治之帝設上下兩院其巴敦民人所請之事一一准行
所有國政總以此議院為定不必候各邦會議由是權歸於民海該及士脫羅夫欲立民
政之法未成遂分二黨相爭而亂起然民未必定欲效美之民政當將立民議院時先派
五十人攷查之氐愛脫院又令各邦派十七人商議另設民議院章程此後氐愛脫院無
<pb 四b><rh>德國合盟紀事</rh>
權數月而散合盟之政歸於大公爵名臧者逐從民議每一議董須五萬人公舉<sm>以下聚\\民院</sm>
五月十八日三百三十人會於法郎格缶而德推噶根為首領其中民黨甚少議立統治
之帝先請奧國大公暫攝之但擁虛名而已吕倍取希及他邦不認為攝帝<sm>以下民\\議院事</sm>新設
民議院重議德國合盟章程及德民應享之權利未幾而羣知此院無濟因院中皆學館
教習拘文牽義論多成少<sm>巴敦\\亂事</sm>巴敦民作亂其酉曰士拖爾雷然呼應無靈布置未周未
幾潰散各邦鑑此而思患預防從前於民之所欲無不允從及亂後而悉收其權<sm>羅馬\\教事</sm>是
時民欲爭權而教士亦欲爭權是年十月羅馬教士佛士白格欲重教堂自主之權所有
教中產業可以賣買訂定教士及民人應讀之書并與羅馬教主常通音信業經允准數
事而羅馬教卒不能興<sm>民院所\\定之事</sm>民院議民間應享之權利至十二月二十一日始定凡在
律例衙門視之凡人皆平等凡人皆有本身之權凡人應充兵凡人可舉議董審事設陪
審之員無論何教不分畛域無論何人可印新聞封建流弊及<苛R>刻律例一概刪除是時
大邦不願從此議於是柏林維也納及西邊各部亂起奧王出奔法郎格缶而德民院函<?>
勸各處罷亂而亂者不聽民院思欲加重民權以曉諭之<sm>訂定\\國政</sm>先是十月間開議國政議
至數月迄無定見因合盟各邦人心不一不特各邦意見不同即奧布兩大亦難接洽據
<pb 五a><rh>德國合盟紀事</rh>
後來英新報所論布奧極難和洽如不和洽仍與向章無異民議院在法郎格缶而德所
議定者亦不為無益政事之權有三處執之其一為德皇其二為上議院半為各邦主所
派半為各邦議院所舉又下議院皆民舉以七萬人舉一人各邦不必互派公使領事其
三係政府凡各國交涉及陸軍海軍汽軍驛政錢法皆此府所辦此府僅有行政之權亦
可駁議院所議准之事然已議准三次則此府必照行而不能再阻惟推立德王則奧布
各有黨相助布曰小黨奧曰大黨遂於一千八百四十九年三月二十八日有二百九十
員推立維廉第四為德皇不從者有二百四十八員且議布王世及德皇奧王又創德皇
遞治之義恐各邦不從噶根於二十六日與衆<?>議定遞治而請布王先治布王不願遞治
民咸慮合盟不成民院亦未計及於此也奧國撤囘議院民院遂請立皇一事緩議而他
事先行開辦將俟照章另舉人妥議漢諾威與撒遜議董不從而先散於是兩邦之民仇
其邦主而亂起又有爾里怕必力報士黨人<sm>即欲仿美國\\民政者也</sm>亦乘此起事<sm>以下噶根辭退另\\派議員為各部尚
書</sm>是年五月九日噶根不願為議院首領臧大公又派一尚書此等人名曰格雷乏爾不
悅布政不知臧大公是否已變為民黨抑畏民黨而曲從之其以派尚書為有益而不知
未必然也因是噶根等一百五十人求退其未退者臧大公亦不願留之強欲威而顛白
<pb 五b><rh>德國合盟紀事</rh>
而格糾費威王不從以兵脅之而各議董遂散布王遂思振頓德國而一時未成於是延
各邦主議於柏林奧國拜晏不肯就議因知布欲專權而斥奧也惟漢諾威撒遜與布善<?>
遂定恩珀耶約名曰三王約其盟主稱首領而不稱帝別拜欲入此約者亦可此約與前
次法郎格缶而德之約相同亦設審院於安弗爾脫有不平事可主控訴<?>是時布拜晏撤
遜及散里近士太子恩好爾得漢諾威及威而顛白及額及巴敦荷恩初良力次吞士台
三自主城及魯生布而額吕倍取希拏掃瓦爾代克立貝法郎格缶<?>而德文另設兩議院
惟奧拜兩邦不欲立民院須仍由邦主獨斷臧大公仍掌代人事業之職人皆辭之奧則
留之葢尚賴臧之聯絡布邦也布乃收回法郎格缶而德之使以與奧絕交凡在三王約
中之邦皆與布善其拜晏威而顛白而額則與奧善奧向拜威云將來安弗爾脫設院必
無成議噶根聚人於谷他僉云布議甚妥不願聽噶根之言紛紛散去其後布時砍將三
王約擴充之以攬全德之權而久不能成遂就奧議於一千八百四十九年<sm>即道光二\\十九年</sm>十
月三十日立約於維也納名曰英透侖猶言暫訂也約云由今迄明年五月初一日止由
布奧兩邦與各邦派員公辦德國之事所派之員俱於十二月中旬齊集臧大公辭退布
遂設新民院雖奧及中間各邦不願而布則志在必成遂於一千八百五十年<sm>即道光\\三十年</sm>三
<pb 六a><rh>德國合盟紀事</rh>
月二十日設院於安弗爾脫奧則不能禁其不聚而郤能令其散去故四月二十九日即
散四月杪奧相延訂從前議員聚於法郎格缶而德中間皆邦皆善於奧而善布者不從
凡聚兩次遂復氐愛脫議院而布不從兵端將啟此係三自主城主所定因城民不肯納
稅城主告於氐愛脫院氐愛脫院欲助城主令民納稅其時三自主城本在三王約中布
王恨之但此三城方好於俄廼不敢與爭於是三王約將散乃大會於撒遜之特來司登
議久不决俄人喜番納耳愛脫維也納之約於是一千八百五十一年<sm>即咸豐\\元年</sm>三月三十
日始仍用維也納舊約反復聚議而仍用舊約似無所益然律例以平等待人新聞紙有
自主權凡民俱得舉議董皆舊約所無不為無益自一千八百四十八年<sm>即道光二\\十八年</sm>肇亂
至此國政已定兵禍亦平與百姓相待有其道矣</p>
<h　2>第三篇　布奧攻丹及維也納立約</h>
<p>布邦久思各邦通行其海關稅則至一千八百五十一年<sm>即咸豐\\元年</sm>九月各邦推汉诺威为
首導行布之稅則身奧人不能立異布又不與奧共議遂于一千八百五十三年<sm>即咸豐\\三年</sm>二月
與布立通商和約自一千八百四十八年為始限行二十年布奧未能和洽皆由各小邦
挑唆以圖自利而各小邦亦因此多故如各邦有明見之人早知奧之冰山難靠而立定
<pb 六b><rh>德國合盟紀事</rh>
意見可免紛爭後知氐愛脫官議院之立既能暫而不能久又知奧布不兩立故皆思變
計焉溯自一千八百四十八年以來各邦屢有內亂氐愛脫議院雖盡心竭力而仍無禆
益模令布而額邦主漢諾威邦主各與本邦議院不合經氐愛脫議院調停未能和睦又
中間各邦因受奧布之侮故奉拜晏撒遜為盟主另為一會名曰完士倍克科愛力生僅
圖利已互相妬忌卒無大益一千八百五十九年<sm>即咸豐\\九年</sm>撒人與奧人搆兵法人以大兵
助撒奧兵大敗各邦渙散皆懾於法之兵威乃立一會曰乃生諾爾尤呢阿意欲聯合各
邦固其自主之權抗衡他國公舉數人為會首改正各邦制度會首多舊人故欲用法郎
格缶而德所議之章程是年七月初次聚議於愛土那哈議以布王為盟主因奧人雜不
盡德人也廼會於法郎格缶而德而此地之賽乃脫不從請移於科白爾克所議者三事
一黑辛主與議員不洽之事二氐愛脫院與丹麥所論斯勒瑞克疴斯丁二地三欲改合
盟制度黑辛之事黑辛本邦議院欲用一千八百三十一年之例而廢一千八百五十一
年之例黑辛主不從初時本邦議院未控於氐愛脫議院氐愛脫尚不之問及其來控氐
愛脫院直本邦議院而右之黑辛主大怒布奧先後為之勸解布使謂黑辛主曰氐愛脫
所右寡君亦右之所左亦左之請君與貴邦議院合券而黑辛主不能舉其契迺聽命斯
<pb 七a><rh>德國合盟紀事</rh>
勒及疴斯丁事初一千八百三十四年<sm>即道光\\廿四年</sm>丹王弗勒得力第六定將一愛司蘭二扎
脫蘭三斯勒瑞克疴斯丁分出另立議院此第三地原各有侯爵主之在德國合盟之內
一千八百三十九年丹王薨逝子基利斯第八嗣位印頒一例載明丹國傳位章程謂斯
勒瑞克疴斯丁侯爵不應嗣位是邦議院不從來訴於氐愛脫院一千八百四十六年九
月氐愛脫院議定右侯爵而左丹丹王云敝邦新例雖後可通融而貴院之命寡人不敢
聞及一千八百四十八年丹王又薨逝子弗勒得力第七嗣位是年正月二十八日丹王
又頒傳位之例於斯勒瑞克疴斯丁而不之從欲推奧斯甸堡侯兼治二地合成一邦違
丹入於合盟會以明叛丹布及氐愛脫院俱允之布且許其相助遂派人入氐愛脫院丹
乃興兵致討侯爵兵敗布命大將軍爾侖格爾漢諾威命將軍哈開克率師赴援無功至
八月二十日在馬爾摩立息兵約丹許二地合成一邦由丹與氐愛脫各派員共理其政
侯爵允依丹傳位之例兩地之兵各散歸本土暫為休兵餘事另議氐愛脫院初不允後
見其亦尚乎妥且院中布人主政者以為然遂允之繼而丹人<032>歛於斯勒瑞克一千八
百五十年疴斯丁東邊起兵攻丹敗於愛次士代脫氐愛脫院乘勢攫取丹之居白爾復
於是年七月初二日又立息兵約於倫敦與盟者英俄法布奧瑞典丹此約斯疴二地應
<pb 七b><rh>德國合盟紀事</rh>
歸丹屬而行丹政傳祚用丹統九月抄氐愛脫允之其後俄人議謂應傳位於基利院斯
其母黑辛弗勒得力之妹也一千八百五十二年又會於倫敦五月初八日立約謂是地
應屬於丹另立通行制度不妨是邦主之權而未果此約未送氐愛脫院核定故布奧不
允於是紛紛糾𦆑至一千八百六十四年始有頭緒當兵敗時侯爵行賄於丹願永不背
丹遵丹傳祚之例其例應傳母黨而不傳父黨德之皇族奧斯甸堡克羅士堡兩族共有
十一人俱不能承襲而應襲者在克羅士白克之幼派倘無後嗣則告叨孛應襲與俄為
同族矣緣此俄人強定之丹議另立通行制度與約諸國促之遂於一千八百五十五年
頒行而人多非之斯勒瑞克多德人丹人欲強之習丹語奉丹教德人不服羣謂前定由
氐愛脫院與丹各派員共理未派之先所有政令應歸本邦主自行丹王不從一千八百六
十六十一兩年丹國頒定度支之册未與拜主商議丹王仍欲分之為二地遂致勅書於疴
斯丁令自募兵氐愛脫院聞之令繳還勅書請丹國速另議通行制度勅書未還通行制
度方議定未經王畫諾而丹王於一千八百六十三年逝世兩地之主基利斯第九入承
大統各邦俱令將所定制度先送各邦主閱定後送丹王畫諾丹相不從謂丹王曰若先
送各邦主閱看則將廢王於是丹王畫諾弗勒得力侯立為兩地之主各邦亦無異議奧
<pb 八a><rh>德國合盟紀事</rh>
布兩邦謂須遵倫敦之議漢諾威及撒遜二邦附和之各邦心非此四邦而不能違布奧
相合各邦勢不敵也丹國不願改布奧遂欲興兵以挾之各邦設會於倫敦以勸和始於
一千八百六十四年四月二十五日氐愛脫院派全權大臣以往丹不從布奧之議欲以
此二地自屬此二地欲合為一邦推奧斯甸堡侯為邦主各不相下勸和不成布人奧人
發大軍合以攻丹據斯勒瑞克地四出攻略大陸諸城皆陷圍直縛砦二月卒克之又發
海軍攻丹鳥小口交戰數次亦克之英人出而平難遣使來布請暫停戰議於倫敦論辯
二月欵卒不成丹人力不支乃俯首求和是年十月三十日盟於維也納願以斯勒瑞克
疴斯丁魯生布而額三地分歸於布奧二邦償兵費惟留士登特拉珀土股不讓欲以保
固非烏能也約成未送於氐愛脫議院布以疴斯丁魯生布而額明係盟邦而恃勢以凌
之不商於氐愛脫示氐愛脫之無權此時布欲廢氐愛脫舊院而另立新院奧人附和之
致氐愛脫院不能永保布狡而奧愚也更改合盟制度之事蓋以日久弊生本應脩改布
則乘勢利導因利圖便然亦煞費苦心焉撒遜外務大臣弗來耶芬比士脫擬定應改各
條謂應立三會以主德政一合盟會二各邦公使會三合盟律堂合盟會者各邦派員每
年二次會議一次在南德意志一次在北德意志在南以奧為盟主在北以布為盟主奧
<pb 八b><rh>德國合盟紀事</rh>
布二邦各派三十人他小邦合派六十<?>八人如每年二次合盟會盟止則由會派人代理
會中之事此人須三國公派一奧一布一合盟之某邦此條布人不從恐小邦專權日甚
也公使會者有事方聚聚散皆合盟會主之合盟會命辦某事即辦之不命則否合盟律
堂者專判會友不和之事奧布皆不從奧<?>因向為盟主不願下替遂謂若不以奧為合盟
之屬而為合盟保護則從之布因不能逞其乘勢攬權之志遂謂此意違背昔時合盟章
程而不能從布之外務大臣康脫本士叨夫於一千八百六十一年<sm>即咸豐\\十一年</sm>十二月二十
日函復比士脫聲明不願替為合盟之屬其書名曰非得耳來狹甫士丟脫云云一千八
百六十二年<sm>即同治\\元年</sm>三月十二日布立通商約請中間各邦入盟而各邦不願布欲強之
奧布本有互相猜忌之心奧人聞有此事思欲乘勢勾引各邦使攜於布遂訂各邦主重
議變通合盟章程一千八百六十三年<sm>即同治\\二年</sm>八月十六日會各邦主於法郎格缶而德
而布王不到此會幾同虛設布王謂所擬章程未經先期送核不便預聞實則其所擬者
本不甚妥布王雖到亦未必成其章程內稱治國之權分為五會一狹來克多里<sm>總理\\會也</sm>二
非杜拉耳康失爾<sm>合盟\\會也</sm>三恩得生白累奧夫代力改止<sm>公使\\會也</sm>四恩得生白累奧夫少乏侖
士<sm>國王\\會也</sm>五非杜耳壳脫奧夫直士氐士<sm>律堂\\也</sm>狄來克多里權最大由奧布拜三邦又公舉
<pb 九a><rh>德國合盟紀事</rh>
合盟之二邦共五邦派人執掌非杜拉耳康失爾與氐愛脫相仿惟奧布各派三人故前
共十七人今共二十一人恩得生白累代力改止共三百人內一百五十人由中間各邦
所派又一百五十人布奧分派三年一會率以西五月會於法郎格缶而德悉聽<?>狄來克
多里主意非杜耳壳脫應派十四人如某邦主與議院不協憑此律公堂斷惟國王會無
所事事所有合盟之事仍聽於狄來克多里等語布王不與聞中間各邦無可如何雖會
亦仍無益有芬得福吞者拜晏之密尼司得爾也建議脫來耶格弗門之法以布奧各一
人及他小邦合一人共三人主之用各一邦一人者所以防兩大邦專權也又有格侖脫
達夫著書名曰士旦代士盎歐羅比珀來的克司<sm>即考究\\歐政也</sm>其中論治理德國又兩法一為
撒遜麥甯恩公之議請各邦聚會一次公舉狄來克多里三人一布一奧一他邦一為撒
遜各邦而額大之人在氐愛脫之議謂不廢氐愛脫公議然事權宜歸一人主持但此各
說皆空言無補未有成效不足為典要云</p>
<h 2>第四篇　布奧啟衅改士屯及巴拉加立約</h>
<p>中間各小邦權力微弱布兵有戰必克於是布王思乘威力以修改合盟章程攬權便已
奧之勢力雖尚足以相抗但行事愚而且遲坐令布終得逞其志而無所顧慮奧人明知
<pb 九b><rh>德國合盟紀事</rh>
布人之意欲斥之於德國之外且知所建三人共治之議布必不從於是既欲免布之見
斥又欲減氐愛脫院之權徬徨無定見中間各邦思立一會令布奧平權而卒不成甚葢知
布奧各不肯降心相從以利各邦也當布奧合攻丹國之役亦以事勢所廹不得不然並
非合力同心終不能同歸於好後之禍端葢即自此役促之一國三公吾誰適從亂之所
兆况為政而不但意見紛歧又將藉以別生枝節乎布意必欲各邦附從俾思麥持之甚
力奧欲北境各邦皆聽已指揮以擾布斯勒瑞克及疴斯丁兩地欲合成一邦附於合盟
不聽布奥指揮三人三意不相和協互生猜忌欲免於戰難矣斯勒及疴斯及魯生三地
若依傳位舊例向歸父黨應由奥斯甸堡侯承襲若依倫敦之議應丹王基利斯兼襲其
地即合於丹今丹國既兵敗地割則奧斯甸堡侯當襲謂倫敦議不當遵亦應奧斯甸堡
侯承襲總不應布奥自取况疴魯兩邦本列合盟之內斯勒雖不列合盟而合於疴亦仍
歸於合盟皆係同盟友邦而非布奧之奴隸然布之私計則决不肯留一小邦於北境恐
如中間各邦之助奧而來相仇奧則恐布兼併此地據有海疆受其鈐制兩國各懷私見
奧又忘其前言遂謂倘奧斯甸堡侯為邦主則不准其設議院至一千八百六十五年<sm>即\\同
治四\\年</sm>八月十四日布奧約廢奧斯甸堡侯而分取其地布取斯勒瑞克奧取疴斯丁而魯
<pb 十a><rh>德國合盟紀事</rh>
生布而額亦屬於布布貼繳他拉二百五十萬於奧溪耳海口遂為布之海軍埠頭其爾
侖止白克礟臺歸布奧公轄俾思麥主其議因以為功遂得子爵之封民皆大怨葢斯勒
及疴斯二地前恐被丹國所強分而求助布奧今分之者乃非丹而即係布奧良可慨也
布派將軍孟台甫為斯勒瑞克總督以安撫其民民卒不附奧派將軍噶白侖士以安撫
疴斯丁之民民皆大悅當時氐愛脫議仍謂此兩地應相合為一邦而奉奧斯甸堡侯為
邦主布乃恨之一千八百六十六年<sm>即同治\\五年</sm>正月聚議於阿耳吐那將軍噶白侖士從氐
愛脫之議奧人皆從之俾思麥致書於奧外部們士叨甫云奧之所為不利於布若不改
圖將啟兵端們士叨甫答書曰我奧為所當為布人不得獨取兩地於是兩邦既有違言
皆預備開衅奧王函令中間各邦以第七八九十隊之兵相助布王亦函致各邦告以奧
將侵我計將何出各邦復云須請氐愛脫議之布人不願用兵請以斯勒瑞克及疴斯丁
二地北屬布而南屬奧奧人不允於是各國紛紛勸和由英法俄致書於柏林維也納弗
洛侖士法郎缶<?>而德一議此三地二議威尼斯地三議合盟章程布及義大利及氐愛脫
院皆願與會奧人云先能允數事我即與會布邦不得加增尺土威尼斯本為奧屬不得
讓與他人於是英法俄朿手不能再勸奧人遂令斯勒瑞克疴斯丁兩地之議院議之布
<pb 十b><rh>德國合盟紀事</rh>
人大恨因將改士屯納內未經宣布之欵揭明之約曰凡日後有關斯勒及疴斯兩地之
事必須布奧會議今奧人之舉實背此約遂即舉兵飭將軍孟台甫以兵入疴斯丁當進
兵時示諭疴民云准兩地相合設一議院奧將軍噶白侖士兵寡不支遂由漢諾威退回
奥境布遂派文官入治疴斯丁奥告之氐愛脫因謂布背合盟約今須另派大將軍管領
德兵以攻布云云其背約一語實所不解因斯勒及疴斯之事不涉於德國雖云合盟約
有兩邦不和須請衆邦公議但因奥背屯士屯約故布兵入疴實未背合盟約也須另派
大將軍管領德兵以攻布一語奥實背約矣夫德兵雖可伐德國內之一邦但不可因兩
邦相仇而擅動况合盟首禁盟邦相仇奥之背約不待言而明凡有一邦背約應令德國
之氐愛脫公議議定應遵再不遵再議之今借全德之兵以仇同盟之邦已背非杜耳愛
壳脫<sm>律例\\也</sm>之第十一及二十條又背維也納所定番納耳愛克脫之五十四及六十三條
矣氐愛脫議院尚右奥而左布是年六月十四日議員中九人從奥所請六人不從於是
布之執政德沙非克尼謂如此偏袒必出於戰既不遵盟約即宜廢散氐愛脫遂出議院
乃致函各邦重議合盟會而剔去奥人及魯生布而額北以布為盟主南以拜晏為盟主
另設德國議院有五萬至十萬人舉一議董各邦之關稅商務章程一律辦理北海波羅
<pb 十一a><rh>德國合盟紀事</rh>
海之海軍皆布王主之當時各邦不允然日後北德意志章程實昉於此未戰之先知必
除舊布新也布人雖出而氐愛脫尚未散惟小邦漸渙不能久延七月十四日移於奥克
士白克至八月二十五日而氐愛脫全散後來德國人阿恩德之論曰是時并合盟之名
亦歸烏有矣葢合盟本非人所樂從因別無善法不得不為耳此次散氐愛脫院與前次
之散無異皆因人心之不一議院或不明時事或有意解散而然也在昔氐愛脫固有利
益嗣後承平人皆謂其有功而實不然葢以運會相逢耳溯自拿破侖敗後各國咸願休
息如病初愈必得安靜保養南邊西邊兵事不波及於合盟各邦者葢布奥之功也氐愛
脫院無與焉試觀一千八百四十八年之亂氐愛脫院幾如紙窗之不勝風雨頼有布奧
之相助耳至是而不得不戰皆持滿審固莫肯先發布人謀深慮密先陰約義大利相助
改章及助援兵義使高文於三月初旬陰來柏林密定相助三月以威尼斯酬之約於四
月初八日畫諾而各邦不知之於是布人乃函致漢諾威撒遜黑辛云奥將伐我貴邦應
與敝邦交好共改新章否則將悉索敝賦以從事限一周日函復三邦復函皆不從葢布
之為此恫喝之詞欲實知其助奥助布不聽其局外觀望也布遂整旅而出時一千八百
六十六年<sm>即同治\\五年</sm>夏布急發兵三十八萬大礟八百六十尊分三路以進義大利亦發兵
<pb 十一b><rh>德國合盟紀事</rh>
二十五萬助戰六月布軍攻漢諾威取之進入撒遜先是奥使臣在法郎格缶<?>而德聞布
人致三邦之函即宣言曰布若伐此三邦奥必援之故布兵既出即防夾襲遂另調西里
削之兵二軍至波希米嶺襲奥是時德國之列邦模令布而額水林阿爾敦布爾額安阿
而得大支各洛以斯安阿而得立貝及伯磊門律百克昻布爾三城皆率師以從惟布倫
帥額模令布而額錫特利子雖從布議而不願以兵從奧人發兵四十萬分二路迎戰與
布軍二十萬遇於基亭靣易北河列陣奧將伯湼特吉率兵至利巴據古里母堡邀之七
月三日布軍乘曉霧進奧軍開礟轟擊至卯至午布兵避入林中陷於淖伐木縱橫以為
遮蔽奧人猛擊飛丸雨下布兵傷七甚多幾不支幸太子弗勒得力維亷率礟軍至連發
數百出奧兵潰亂退據多瓦布將比爾勒兒以孤軍追擊奪百里母堡奮進陣亡奧軍棄
利巴而逃布軍礟擊殺傷奧兵無算布王親督騎兵長驅猛追相臣俾思麥廵視戰地雍
容自如人服其雅度是役也兩軍來會者四十二萬布獲奧兵二萬大旂七大礟一百六
十死屍山積血流成渠漢諾威兵被圍黑辛王被囚於士旦丁撒遜兵亦敗於扣尼希格
拉止南各邦盡潰布軍乘勝越波希米將長驅入維也納局外各國咸作壁上觀奧人大
恐黜伯<033>特吉以亞弗勒得代之收拾潰卒急召回戍義大里之兵以圖背城借一並遣
<pb 十二a><rh>德國合盟紀事</rh>
使布軍請停戰布王不准乃求法人居中講解布王允之七月二十六日在尼科爾白克
訂暫息兵約尋退兵八月二十三日在巴拉加府立永好約奧償兵費銀三千萬員並以
盟主讓於布王漢諾威黑辛旱堡拿騷等邦皆屬於布撒遜亦願服於布約成仍和好如
初奧人另以一地送法以酬其勸和之力是戰自始至終共四十九日而罷布獲全勝而
義大利之軍海陸俱敗布人仍不失信以威尼斯地如約歸義而布之拓地則甚廣矣其
疆域北自波羅海南至蘇德的山及<034>河為界人皆忌其貪而善布者則謂布人不憚勞
民傷財以求合幷德國自應擴其土地增其權利不得謂之貪也漢諾威黑辛拿騷素梗
布議如阻人行路自當掃除而去之其并入布亦宜撒遜願為藩服未遭吞并至是而梗
議盡去卒成合盟之德國焉</p>
<h 2>第五篇　聯合各邦立北德合盟</h>
<p>尼科爾白克之停兵約奧願立於合盟之外德分為南北不啻鴻溝之界布為北德盟主
夙願已償所有南邦與北德交涉照外國之例載於巴拉加約第十條當時別邦與布亦
有條約巴拉加約中布地共增一千三百零八萬買耳增民四百八十一萬五千葢漢諾
威黑辛衣來託里法郎格缶而德皆入於布也六月十四日將戰布王宣言曰敝邦幸而
<pb 十二b><rh>德國合盟紀事</rh>
戰勝應散去合盟重訂新章漢諾威等皆隸宇下不作同盟各國俱允之故戰勝之後而
踐其前言也前年丹國分歸於布奧之斯勒及疴斯二地至是全入於布其奧斯甸堡俟
為邦主之說作為罷論載於巴拉加約第五欵但斯勒北邊之民如願屬丹者聽之各邦
使臣於十二月十五日會於柏林憑一千八百四十九年法郎格缶而德之定章重設巴
力門院巴力門由各邦公舉故咸以為然但數邦略欲更改方可合意並議設立巴力門
院後請院中以六月初十日布人在氐愛脫之論為底稿而訂議之其意以各邦合力禦
侮而無妨於自主之權為主各邦使臣議之數月始定乃於一千八百六十七年二月十
二日始行舉典有德國人著書云自一千八百年至今為第一次由凡民公舉而不由舉
主推舉所舉二百九十七人內有一百九十三人為布之舊地所舉四十三人為布之新
地魯生布而額等處所舉六十一人為北合盟各邦所舉是年六月十四日布王設巴力
門院於大王宮之白殿德語名爾來希他哈以六月初十日布人在氐愛脫之論為底稿
開議新章限一年議定議董有兩黨一曰福士昔里脫帕台譯言前進黨一曰乃生乃爾
勤白羅帕台譯言公黨前進黨謂各邦之所以合成北德國者因各有自主之權公黨謂
各邦所以有自主之權者因其能合成德國所有新章由爾來希他國議院擬稿旋以一
<pb 十三a><rh>德國合盟紀事</rh>
年之期將滿且定稿後尚須由二十二邦畫諾又須以合盟告於各國故各邦催促速擬
於是趕速擬成是者二百三十人否者五十三人遂定斷可行其內所改者一為每民百
中抽一人充兵二為兵制十年一換改作五年一換俾思麥不允而議董謂惟兵制總須
五年一換亦即准行各邦畫諾七月初一日頒行此新章之行大有關係昔時合盟各邦
情渙而力弱今則情聚而力強昔名士他登本得今名本得士他登昔用氐愛脫強民服
從今用巴力門任民公舉權足以議政勢足以經武昔時無益而受累今則鈇銊<?>在手兵
權歸一布奧相爭所起弊政革除淨盡中間各邦間有立異今已整齊畫一拜晏威而顛
白而額巴敦亦無梗議漢諾威黑辛替如郡縣撒遜則服屬為附庸雖尼科爾士白克之
停兵約及巴拉加和約俱稱南各邦應與北盟邦相合保自成盟邦之權然僅能相助以
禦外國之侮及關稅一律至於合為一盟則非所願故終成虛語布人之意以南邦向來
從奧不願與合奧人則意存妬忌亦不願南邦之合於北盟且南北各邦本痛癢不相關
勢亦難合法國則欲其各為自立以冀南北平權巴拉加和約中有云他國與南邦戰時
布人應助之但未宣布於他邦至魯生布而額人詰問之始刊行焉拜晏威而顛白而額
雖願相合而不願布王處高位亦願同戰同守而不願照撒遜之為附庸拜威二邦治兵
<pb 十三b><rh>德國合盟紀事</rh>
之法皆仿布制子爵包士脫致函駐柏林之奧公使云巴拉加約第四條中載南北相合
必勢弱而受虧今若相合則與此條不符矣云云故相合之事尚難行也</p>
<p>黑辛之地跨於們河之南北形勢甚奇既與布立約以其軍政驛局電報隸於布而下議
院又請以其邦全入北盟會上院不從巴敦亦願入北盟會而不敢倡議可知南北各邦
今雖有不能相合之勢然日後如有要事終必相合也各省被布吞并雖有不服而懾於
威權卒不能釀禍然廢省滅邦在昔所僅見人皆駭異乃立會於漢諾威欲舉義師恢復
舊物布王擒治之多遁入法國於是布人銳意講武盡人充兵厚歛充饟民皆苦之葢兵
勝於外義強於內民受其累不堪奔命矣前人皆謂合盟則成大國而民安樂今始知其
弊回思昔日輕繇薄賦感慨係之故轉徙他國者日多民為邦本本固邦甯<?>尤應設法以維
縶之也當時以魯生布而額之事幾釀大禍初維也納立約時以魯地與荷蘭而尚留一
隅未之與因魯為合盟之一邦都會有礟臺城向有布兵守之迨一千八百六十六年<sm>即\\同
治五\\年</sm>之戰魯滅而屬於荷荷見法強欲求好於法允法之請以魯售法將及垂成乃告於
各國德有違言謂魯本盟邦不可售於法一千八百六十七年五月於倫敦論及之議以
五大國保魯地為局外而民仍屬荷廢其礟臺遣回布兵但關稅章程仍與盟邦相合商
<pb 十四a><rh>德國合盟紀事</rh>
務亦入合盟商會餘政聽其自主又荷屬之律百克昔為盟邦今亦否矣固風俗意念種
類皆異於德也</p>
<p>一千八百六十六年四十九日之戰以後北盟邦人以魯生布而額之故於是思深慮遠
整頓合盟新章民議院各議董皆在院專心辦事又多立國會有縱論及印新聞之權平
黨亦由此而盛是年二月民議院有議董拉士葢倡言准巴敦人來院巴敦人亦願之俾
思麥謂為無益而不許因巴敦最信北盟欲留之以說南邦也布法之戰為時未久起釁
之由論者頗多不心詳述當交戰時南邦遣使至威尼斯議欲入盟葢見布以戰勝而欲
籍其庇護亦人情之常也於是拜晏王尊布王為德里布王感之遂以拜晏列各邦上布拜
下以酬之拜晏雖倡此說而自覺為難乃於一千八百七十年<sm>即同治\\九年</sm>十一月二十四日
訂定送合盟政府覆議三占從二民議院亦從之布王遂稱德皇而稱北盟邦為北德意
志國派議員三十至威勒士恭上德皇冕於布王於一千八百七十一年<sm>即同治\\十年</sm>正月初
八日登極以盟約之稿送南邦觀之皆願悅焉巴敦黑辛威而顛白而額已於正月前畫
押拜晏則正月二十九日畫押二月初一日頒行</p>
<p>一千八百七十年三月二十二日布王諭開新議院用一千八百六十九年之例以舉議
<pb 十四b><rh>德國合盟紀事</rh>
董條例之有關於合盟自主者須彙集之是年十一月二十三日為一次與拜晏立約是
月十五日為二次與巴敦黑辛立約是月二十五日為三次巴敦黑辛北盟邦與威而顛
白而額立約所有德國制度及德國辦事章程由律例大臣主稿送議院及德政府核議
皆允之遂於四月十六日頒行德國制度已定可以經久不渝所謂前事之敗後事之師
前車之覆後車之鑒同病相憐同志相求相得益彰固非虛語一千八百十五年<sm>即嘉慶\\二十年</sm>
初議詆氐愛脫事際患難廹不得已一千八百四十八年<sm>即道光二\\十八年</sm>初議設民議院空談
圓妙並無實際此次之盟在事之人才幹既廣閱厯又深盡心竭力認定本旨故能興有
益之政除疑貳<?>之弊泛應曲當各得其所矣昔時兩邦爭長流弊多端今皆可免布為巨
擘肩任軍國大政夙所蘊蓄者皆得發舒施行但秉鈞者尚有掣肘因有二人意見不同
將啟爭端今方伊始也葢世道之險日甚一日雖今時國政甚妥辦事甚公試問秉鈞者
能永保後來繼起之人無所間斷乎能永保國祚於無疆乎葢治亂興亡謀於人而成於
天中外古今莫不同慨也</p>
<h 2>第六篇　合盟新章</h>
<p>一千八百六十七年<sm>即同治\\六年</sm>之合盟乃合衆<?>邦而為一國事權專一掌權者有三一布王
<pb 十五a><rh>德國合盟紀事</rh>
既為合盟共主亦為大將軍二盟邦政府有四十三人係二十二邦公選三爾來希他哈
議院此院辦事之人皆民所徑舉凡民可舉人亦可被人所舉各邦既盟不能渝盟遵守
合盟之例更重於本邦<?>之律某邦如有新例違背盟律者决不准行新例有當於理則採
入盟律方可通行如布之軍律稅例多通行於各邦也以一邦論皆無全權布邦亦然惟
本邦之政仍可自主無論某邦雖可自改其君政民政之制然合盟中以為有礙大局則
不能改如某邦以地𢌿同盟之一邦或以政權𢌿盟外之國皆合盟章程所不准也各邦
之民准其互相遷徙既到是邦置業經商與土著無異此乃一千八百七十年<sm>即同治\\九年</sm>六
月初六日續定之例亦與盟律相符凡民人年嵗已至充兵之期即在所居之邦充兵惟
自起之義兵可任在何邦充之設甲邦之民移於乙邦而產業仍在甲邦者只納甲邦之
稅若并產業移去或本無產業者即在所居之乙邦納稅此係是年五月十三日所定之
例合盟新章民權增大民人可以任意移居隨在可以呈稟可以印新聞可以設製造大
廠可以招集公司從前之律但混說民權國家之准予民權與否尚在未必今有民議院
可以保之從前民欲遷居必先問所往之邦能否收留耗費甚多今則毫無阻滯而不准
收留者有三一為被逐之罪人二為瘋顛癃疲不能自食其力之人三為曾受本邦贍養
<pb 十五b><rh>德國合盟紀事</rh>
之人是也又移居結親之例不通行於拜晏合盟新章共七十九欵分十五篇一篇地界
二篇盟法三篇政府四篇盟主五篇議院六篇關稅商務七篇鐵路八篇信局電報九篇
海軍章程十篇派設領事章程十一篇陸軍章程十二篇出入欵項十三篇各邦不和之
罰十四篇總結各事十五篇南北各邦相待之道凡有權之三處皆有立法之權一能改
合盟章程二能改兵制三能<035>改領事四能改信局電報五能改各邦商務及各邦與他
國之商務及駕駛章程旗式章程民人遷移六能改合盟進欵即關稅及本地貨稅<sm>名愛\\克士
賽司即糖\\烟酒之稅</sm>定稅<sm>名代克脫台脫\\司即地丁等稅</sm>銀號章程鑄錢印鈔</p>
<p>布王為盟主亦為海陸兵馬大將軍可以不允他人所議之章程如他人所議章程有關
海陸軍政及關稅貨稅而難行者可以授意政府首領駮之葢政府議事甚秘布王授意
時他人不知也如其事經政府議院議定則布王雖必允之而可令布邦所派在政府之
十七員不允或令議院暫停或全散議院政府首領由盟主派委政府倘議定應罰某邦
布王必允之每年開閉議院日期皆布王主之由他國觀德國其權在布王一人派委公
使領事皆布王主之今各邦尚有派使及收使者如布邦有派使各邦各邦有派使布邦
實非應有之權布邦亦可與盟外之國立和約惟須由德國政府首領畫諾有關於大局
<pb 十六a><rh>德國合盟紀事</rh>
者政府議院遵三占從二之例無關於大局者遵善均從衆<?>之例議定未押先送政府閱
定再由爾來他希哈議院核議均以為可然後請盟主畫諾凡各邦欲互相立約而不礙
合盟者亦可行布王能以合盟之名用兵於他國北德合盟之政令及聯絡德皇與政府
又調護德皇發政施令不違合盟之例皆政府首領之責成所有律例除海陸兵制外皆
首領所定首領所掌係合盟各邦之大局若一邦之事則非其職矣今之首領即布之首
相所以可將首領事權管理布邦之政各邦人皆可為首領不必定是布人政府之權固
無限制而德國名士爾里內云首領之職掌亦無限制隨時自已酌定非有律例之可遵
事或未經首領畫諾而辦理不妥或政府人員舞弊首領皆不任其咎首領有衙署有相
助辦事之總辦一員司官四員副司官四員又有文案等人以分管政府之信局電報領
事關稅及行政府議院所定之例又兼管商務近年漸侵商務所定合同之權矣自一千
八百七十年<sm>即同治\\九年</sm>正月初五日起布之外部改稱德國外部屬於合盟政府從前布外
部堂官改稱德國外部大臣又各邦派人到外部辦公者稱合盟外部公使德國使臣之
印信用鷹而旁注北德合盟國力該生<sm>譯即出\\使大臣</sm>今皆德國給發新費</p>
<p>合盟政府係新創之制本有立法而兼行政之權內共四十三人由各邦派來仍奉派來
<pb 十六b><rh>德國合盟紀事</rh>
之本邦調度各邦所派人數布十七人撒遜四人模令布而額二人布倫帥額二人其餘
十八邦每邦一人凡有會議之事每人須答或是或非布之十七人須同曰是或同曰非
不得不是或非他邦不止一人者仿此惟布人最多能不允所定之律故今定為三占從
二布逐不能強小邦以相從凡政府所定之律而一邦可不認者有三一其邦未派人二
派人未與議三所派之人未請本邦未然已未請示無從查究以本邦之相臣畫諾為據
如此則所派之人責任較輕矣邦主與合盟政府之允否本邦議院不能預聞凡各邦所
派入政府之人其應得之榮利與各國使臣同布人講公法者曰人云布在德國政府未
有大權其實不然葢各邦欲有更張無論允者多寡首領不允即不能行也各邦所派之
人及政府首領可到爾來希他哈議院述本邦之意然議院不能強之使來政府大權實
能包括一切如章程有關國政者須將議稿先送政府議允然後畫諾交犯通商駛船章
程則先送議院議允再送政府議允畫諾政府又須察看盟內各邦有無舛誤及德國所
屬經費之數又掌委派領事等官之黜陟至論執法之三大權則有限制因當初未定各
邦通行律例也一千八百七十年春始刊行各邦犯國法之律但私法及控告章程迄今
尚未論及律百克有大律堂係政府所設專治違背合盟之罪設同盟中兩邦有爭論可
<pb 十七a><rh>德國合盟紀事</rh>
訴諸政府政府派律堂之員議斷之其權仍屬政府相爭之邦兩造亦可舉人與之共議
又一千八百六十九年在來伯昔士專設一商務律堂兼管駛船章程與英海部律堂相
似院中司員多人皆德國給以俸薪交犯章程凡犯大罪而逃往盟中各邦均須所在之
邦交出惟其人所犯係國法而非私法或其人在官報館主筆此二者邦主不能提索須
政府提之政府之權能令其邦定人死罪</p>
<p>政府各員分為七司一管陸軍及礟臺一管海軍一管關稅一管商務一管鐵路信局電
報一管刑律一管戶籍一千八百六十七年二月初七日布與散遜立約陸軍司中必各
用撒邦大臣一員其餘五司皆政府自派據合盟原約此七司均以布人為班首每司內
至少須有他邦所派者二人不能全用布人每邦無論派人若干而每司中每邦只用一
人每年開政府時推舉之舊舉者亦可再舉每年政府既閉七司仍可議事此七司皆兼
議法行政之權凡有政事上可勸君相照准下可察僚屬遵辦</p>
<p>一千八百六十九年爾來希他哈議院有欲請政府分設各部而亦有不欲分設者因恐
分設各部則奪政府之權或政府奪各部之權也議久不決相臣俾思麥云總於政府為
安分部則權分而合盟章程不能持久總於政府則政府首領握其要分設各部則與英
<pb 十七b><rh>德國合盟紀事</rh>
國之上院相似矣人皆為俾相欲攬權然耶非耶不得而知之然小邦派人在政府尚有
事權設各邦之人同心合意亦可分政府首領之權也分設各部而人皆布所派則布權
更大矣葢德國不能與他國設部比較因情形不同也政府七司各有專責以平等視各
邦非獨厚於布也况合盟章程非一朝一夕所定皆各部議院從長酌定者也</p>
<p>爾來希他哈議院二百九十七人皆民間徑舉布二百三十五人撒遜二十三人北黑辛
三人模令布而額水林三人撒遜外抺<艾R>生納三人阿而敦布而額三人布倫帥額三人
漢倍克三人撒遜麥甯恩二人撒遜各部而額大二人其餘各邦俱一人每年開院一次
三年任滿其舉人之例係一千八百六十九年五月三十一日所定迄今未改各邦先分
十萬人為一邑得舉一人如奇零五萬以上者亦作一邑亦舉一人其邦如不滿十萬人
亦舉一人昔北德國內有七邦俱不及十萬人又分鄉以便於舉人分鄉分邑皆政府所
掌英國有專管舉主册檔之員德國則否必將舉主登册與衆議董觀之限八日將不應
作舉主駮云北德國人年二十五嵗以外居住舉邑之內者可為舉主在營之武員及有
保父之人乞丏欠債倒帳者不能為舉主北德國人二十五嵗以外無論在何邦居住滿
一年或他國人入德國籍者亦照此例皆可為人所舉作議董無論所住何邑可以舉他
<pb 十八a><rh>德國合盟紀事</rh>
邑之人在營之武員及有職掌人員不可舉非現任而但領恩俸者亦可舉因德民人深
知國政者不多甯<?>用此等人為解事也現任者入舉則派員署其缺署員之俸由公欵支
給抑本人自給尚無定章爾來希他哈議董或充德官或充布官則開去議董故議董更
不能作政府之員議董之俸及來往柏林之路費迄今尚未准給凡不能作舉主者亦不
能被人所舉議董聚散皆布王主之政府亦能請布王散之若欲重聚則預傳各董於六
日內齊集九日內開議合盟約第二十八條載議事以善均從眾然議董亦須有過半到院
到院人數未及半但可議而不可定其或是或否用站立或報已名以辨之首領一人副
領二人記董八人皆議董自舉只充一人次年再舉如新舉議董支院先暫為首領等職
四禮拜後再舉實任大約擇從前在議院最久者先暫充之倘下年未舉定則仍上年之
舊待舉定後易之首領同於英國下議院士批克之職但士批克遇議董分班可以入班
內共議而首領則否首領不到院副領代之記所議者用簡寫法應明日續議者明日將
所記者宣誦之議院內皆公語人人可聽有應密議者須十人酌定或首領另訂即不准
他人旁聽其定是否是者起立或按名答之議董分作七班拈鬮<?>以定歸入何班已舉定
分班後而有人以為不應作議董者准於十日之內陳於議院惟首領及政府大臣同閱
<pb 十八b><rh>德國合盟紀事</rh>
而定斷所陳之准駮分班之後再在各班中公舉各項採訪使名曰康密氏士一分派逐
日應議各事之次序二考核民間呈詞三考核農圃工商情形四考核各進欵即賦稅關
稅等五考核律法六考核各項出欵凡院內有疑事即請採訪使考核確實而後再議凡
充採訪使者亦可請採訪使商辦採訪使令書吏紀録前次未定之事及訪得情形印出
分送各議董及政府議院所議者一由政府交議一由議院條陳須議董十五人書押然
後送進一由民間條陳凡此三者到院皆一靣印發於各議董三日後到院宣誦第一次
乃將大畧開議不能駁回初次宣誦後如須另行考核者由採訪使內選出數人將一切
情形採訪考核確實記録送院印出分送各議董次日到院宣誦第二次又二日到院宣
誦第三次如三次無人出而辯駁則用善均從眾之例定斷而呈於政府復議如可其議
遂著為律如南邦如欲入盟或各邦主與本邦議董不合此二事皆非民院所能辦必由
政府會商矣阿爾敦布而額布倫帥額模令布而額撒遜阿里延部而額散遜各部而額
大等邦之事大約政府交議者居多此自然之道因德政府各員人本勤慎且較董議能
明白理事也南邦如欲入盟經政府核議善均從眾<?>不如他事之必三占從二也然仍候
德皇之命如議董謂政府某事不善須寫出節略有三十人簽字呈於首領轉呈政府仍
<pb 十九a><rh>德國合盟紀事</rh>
發議院示定日期政府派員到院辯論聽各議董善均從眾<?>以定行否議董在開院期內
茍非殺人留血迹可證者有司不得拿治然議院中不願保者仍可拿治之議董在院無
論陳說何事刑部不能阻止葢西國議董本有此大權也</p>
<p>一千八百六十六年戰事之後信局電報亦皆歸併德國從前十八邦信局皆親王透恩
太克賽士所管其後全售於布計九百萬馬克唯撒遜一邦模令布而額兩邦布倫帥額
一邦有派信局人員之權他邦皆布王所派電報之權皆布王掌之雖電報信局之章程
政府及議董可以同議而仍歸德君主辦一千八百六十七年十一月初二日定各國通
行信局章程信局各員皆德國所派信局與別國所訂之約亦德君主之電報信局所餘
之欵存作公用初時各他邦有出多入少出少入多之異以一千八百六十一年起每五
年扯算而記其數多入之邦酌減其應繳之數此法僅行八年即廢今已全歸公用矣鐵
路之權布人亦常思收攬而尚未成各邦所用權量皆較準一律無有參差德國欵項皆
政府及爾來希他哈所定但各邦自出之物非政府及爾來希他哈議董所得乾預糖白
闌地酒皮酒烟等稅惟德國可以定之次年應支各欵經爾來希他哈政府議定仍由政
府首領查察如不敷支欵再由爾來希他哈籌商增徵軍營用欵由兵部海部列冊送爾
<pb 十九b><rh>德國合盟紀事</rh>
來布他哈核議不能駁減軍中每人每年需用六百七十五馬克武官俸及器械皆在內
照合盟章程六十二條軍需欵二萬二千三百萬另二百馬克即一千一百十五萬零十
英鎊以六百七十五計之應養兵二十九萬九千七百零四名此欵自一千八百六十七
年七月初一日至一千八百七十一年十二月三十一日每年之數軍務既平尚當更改
合盟進欵一關稅中抽出數分如未過關之烟糖皮酒火酒等之稅皆抽之二合盟之屬
地在海關會之外者其稅全歸合盟收取三各邦信局兌換印花之稅四信局電報之餘
利五商人繳於律堂訟費六領事官所收商人之貼疑七上欵不足各邦公攤以補之火
約每年藉各邦公攤者三分之一以各邦民數之多寡分攤然不甚公平地大民多而貧
者受虧地小民少而富者便宜伯磊門有民十萬人甚富透里斤排拉司亦民十萬人甚
貧而攤欵同不公平也一千八百六十七年借國債三千萬馬克歸布邦掌國債者經理
政府首領及議院派七人監督之每年開列出欵交於政府及議院以上皆一千八百六
十七年合盟章程也是年釐定稅則合盟二十四邦公同酌定原議行用十二年及有戰
事而又改矣然新章未定之時有用舊則但就北日耳曼而論本可不改就南北交情與
前不同論之則又應改而改章頗亦不易各邦於夏季派員會議將章程送各邦執政核
<pb 二十a><rh>德國合盟紀事</rh>
查發交各邦議院議定各邦議院所駁者不過二三條然各有會議之權不能不送請核
議縁是往復延遲又有善均而無衆可從故延之又久也未戰之前法郞格缶而德之權
與布相埒及戰後關稅商務俱歸政府及爾來希他哈議院掌管故從前稅則不得不改
如仍用舊法則南邦在關稅會中者不能曲從北邦之便於是一千八百六十七年六月
俾相請各邦會議於柏林立商部及商會係與政府及議院相對一掌國政一掌商政商
部商會之人即政府及爾來希他哈之人而另添南邦派出之人掌關稅之權者有三一
為德君一為商部大臣一為商會如改關稅新律則應由商部及商會允准而行但從前
已定之舊律非商部及商會所能改惟德君能改之所定關稅新律無庸送各邦議院核
定此新律如政府及商會及德君不欲改則行至一千八百七十七年歲底為限所定之
約章律例諭旨歸各邦自印頒行而商會可察其頒行與否此商部與政府似同而有別
商部首領即布王商部尚書及掌稅大員皆布王所派有阻人變更成法及開院停院散
院之權德商部之事即德政府之員兼辦原有北邦之四十三人加以南邦拜晏六人威
而顛白而額四人巴敦三人南黑辛二人共五十八人內從布員中選出一員為總辦不
必定是相臣及議院首領也德商部之權與德政府相埒可以往商會中觀聽每年會一
<pb 二十b><rh>德國合盟紀事</rh>
次當商會聚時亦聚之凡有關於商務者須由該部核准凡欲與會外他國立商務及駛
船條約不經該部允准雖德君亦不能專主凡有新律由該部頒發各邦遵行商會議董
之或散或聚皆該部與德君主之所議之事善均從眾德政府內另有掌賦稅之司所掌
之事分三宗一商務一稅務一報銷每宗各各邦各派送一人由政府委辦從前北日耳
曼亦如此辦理後來新立德國仍循此例商會議董即用爾來希他哈之議董又另添南
邦八十五人內拜晏四十八人威而顛白而額十七人巴敦十四人南黑辛六人亦皆不
支俸各邦應舉人之地界常有相爭巴敦仍照一千八百四十九年所定之例各邦舉人
之例甚嚴南邦不肯派北邦之人充議董此與定例不符葢定例謂南北不分畛域也此
會非每年一次有事則聚之德國政府人三分之一以為欲歸商會議者則聚之不能充
爾來希他哈之人亦不能商會議董兩議院大同小異所異者商會不派康密氐士而已
海關之糖鹽烟稅按南北各邦民數多寡分派之火酒皮酒稅在南各邦@之北各邦有
輕有重不能合計各邦稅員皆各邦自派而聽德國調度一千八百六十八年正月二十
三日所定關稅之例及主論合訂名為德國合盟稅則於一千八百七十年十月初一日
由首相頒行另有關稅刑律印成全書</p>
<pb 二十一a><rh>德國合盟紀事</rh>
<p>一千八百七十年南各邦合入北德合盟新盟各邦內有君政者二十二邦民政者三邦
又有一省係德君主政凡有論令不但德君晝諾且須首相書諾倘有錯誤惟首相是問
自一千八百七十三年正月初一日始有君民相約之法亦由德國議准頒行是年之後
是少亦舉議董入爾來希他哈惟德國政府仍無是省所派之人因不作為邦也</p>
<p>南北合盟一以保衛土地奉行律例一以保護民人培值蕃盛權在德君及政府及爾來
希他哈此三者之事與舊北德國相仿德君即布王布王如何傳位即德君亦因之其位
世及必在荷恩初良朝傅子不傅女立長不立少立父族不立母族惟德國倘立幼主不
能親政如何辦事布人爾里內所訂德國政例中未經論及而布邦向有幼主不能親政
應派人攝政之例故攝政之人但能治布而不能兼德若另派一人攝德政又與合盟例
不符倘後日有此當由議院及政府定議矣今德君之權與舊北德國略同惟稍異者有
二一舊北德國君操戰事之權今須由政府議准方能行戰又爾來希他哈亦能不給糧
饟以阻止戰事此但不過為旁權一舊北德國君可便宜行事今須政府由議准方行其餘
各權與前仍同政府中加南各邦共十六人內拜晏六人威而顛白而額四人巴敦三人
南黑辛三人與一千八百六十七年之例稍異其在政府議事亦與前有異如有不涉全
<pb 二十一b><rh>德國合盟紀事</rh>
德國而與數邦關係者但由此數邦之人議之從前之例三占從二今已改為關係大局
之事有十四人不允即不可行德政府人已加而布仍十七人增布權而無庸增人首領
如未到政府則拜晏到政府各人中揀出一人代作首領政府中軍政司內掌兵丁礟臺
者除德君所派之人外常有拜晏所派一人一千八百七十年十一月二十三日與拜晏
立約於政府中立外務司皆用撒遜威而顛白而額之人其總辦用拜晏人凡與外國公
使交涉皆政府外務司主之然卒未辦成政府今有訂定章程令德人遵照之權從前此
權在德君今歸於政府政府與議院俱有定法之權又掌印新聞紙立會之事由此觀之
德君之威減於前矣今爾來希他哈議董共三百九十七人其中加愛爾省委員十人各
邦議董布仍二百三十五人加拜晏四十八人撒遜仍二十三人加威而顛白而額十七
人加巴敦十四人加南黑辛九人其餘各邦仍舊其舉人之法照一千八百六十九年正
月三十一日之例開院停院散院及如何辦事如何分班及分班所辦之事舉首領及所
議為是為否一切章程與從前北德國議院相同凡事之止關係數邦者但令數邦人議
之又與政府相同德國人可任創一議請議院遞於政府如議院肯為轉遞則德民之隱
可以上達於政府矣</p>
<pb 二十二a><rh>德國合盟紀事</rh>
<p>首相職掌一凡德國交涉大事外部不敢任者皆取决於首相二政府所議之事皆首相
主稿三專掌通商之事四北德國及巴敦黑辛之信局電報皆其所掌惟拜晏威而顛白
而額之信局電報仍由本邦自管德國合盟律第五十二條云信局電報驛票皆政府所
掌惟拜晏威而顛白而額之內信局電報在本邦及隣邦來往者本邦自掌其與地外國
通信者亦政府所掌載在一千八百六十七年十一月二十三者信局約掌之中此二邦
信電之費歸本邦收用不似他邦之分撥於合盟德國亦可與隣近小邦立通信之約但
不能與外國立約五掌度支國債賦稅國債皆海渾陸軍之經費及布法之役所借之欵
首相監督其事有幫辦六人專掌之內三人為政府所派三人為爾來希他哈所派六掌
從前賦稅會之事今南北已合此會遂廢而并入於政府及爾來希他哈矣惟一千八百
六十九年七月初一日及一千八百七十年十月初一日稅則刑律至今仍用之愛爾省
亦行此三種律例惟拜晏威而顛白兩額巴敦三邦可自稅其本邦自造之火酒皮酒七
專掌愛爾省之事</p>
<p>各邦之陸軍海軍除拜晏外皆分掌於布之兵部海部此兩部不屬於德德之兵政係政
府中兵司所掌威而顛兵制與布相同所異者三事一兵衣二軍營所奉之教三軍中刑
<pb 二十二b><rh>德國合盟紀事</rh>
律其兵自成一軍亦歸德君管轄拜晏每年應繳兵餉若干以協德之兵餉但此協餉不
與他邦之欵相合而為零欵應作何用仍由拜晏自主平時之兵邦主自掌之戰時德王
掌之其治兵及槍礟之制皆與德一律德國火車有關於兵事者皆政府掌之設德國因
兵事所用隨時可增火車鐵路不必先請該邦主允准拜晏向來自掌其火車之政凡涉
兵事亦歸政府掌管</p>
<p>以上略述合盟新章所異於昔時章程之處其相同者則不贅述今與昔比君權較减政
府之權較增布邦在政府中之權則與前相同拜晏威而顛二拜零有特權但恐不能常
保後將漸替矣</p>
<p>德國制度甚奇者德君之權有時無限有時有限盟內皆自主之邦其權雖有歸於德君
者而各邦主尚有無限之權有責任最大之首相前已縷論之有政府府中人員係各邦
派來其所掌之行政與立法二事他人不能考其是否也因係各邦專派所行之事不必
稟命於本邦之議院有爾來希他哈舉人之法甚寬其權則小於歐洲他國此其大略也
至德國將來究意如何亦莫得而預揣焉</p>
<p>德國合盟紀事終</p>