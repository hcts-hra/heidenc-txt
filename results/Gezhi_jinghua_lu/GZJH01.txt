格致精<華R>錄　取
元和江標建霞氏編次
格致精華錄
後附<sm>德國議院章程\\合盟紀事本末</sm>
<pb 一a><rh>格致精華錄　<sm>序</sm></rh>
<h>序</h>
<p>是書輯經類二十四史類四十子類九十九集類二十
𨽻三十三門都八<萬R>三千餘言博采<001>搜悉舉其要實
則天括乎厤重統乎力氣包乎汽<熱V>通乎火字晐乎史
例可隅反無竢<瑣V>列<若R>夫會而通之則天學有攝動力
之條可兼重學汽學有運機力之理可兼工學有火而
後有光是熱學兼光學推力又須引力是電學兼重學
視礦先辨地色是礦學兼地學化材全資礦產是化學
兼礦學制利器以治兵是兵學又兼工學傳空氣以致
<pb 一b><rh>格致精華錄　<sm>序</sm></rh>
聲是聲學又兼氣學以算學握諸門之紐以化學通諸
家之驛於是博學以知服則曰政俗飬攝之所宜則在
身體欲修鐵路製鈔弊<莫R>如興工學造機器莫如興重
學開礦產莫如興地學礦學折南漕創郵政莫如興商
學減兵額𦀺陸軍整海軍莫如興兵學而諸學輔之若
欲蠲除痼疾力行實政莫如修明五帝三王治平之道
而不廢格致之學行見我</p>
<p>國家聲教四訖一統五洲此書特芻<蕘Ｒ>之助筌蹏之用
云爾</p>　<ti>南皮張之洞序</ti>
<pb 一a><rh>格致精華錄　<sm>目錄</sm></rh>
<toc>
<h>格致精華錄目錄</h>
<h 1>卷一</h>
<h 2>天學部</h>　天地總 # 天文 # 日月 # 日 # 月 # 日食 # 月食
星月 # 風 # 雷 # 天河 # 論天 # 星度 # 天象
天氣 # 雨徵
<h 2>厤學部</h>　厤學 # 晷刻 # 測景 # 置閏 # 測器
<h 1>卷二</h>
<h 2>地學部</h>　地理 # 山 # 水 # 水火 # 火 # 冰 # 潮
<h 2>政事部</h>　聖學 # 立賢 # 致富 # 牧民 # 賞罰 # 國計 # 禱雨
學校 # 徵稅 # 用刑 # 治獄 # 用人 # 關制 # 置郵
<h 2>風俗部</h>　方言
<h 2>商學部</h>　通商 # 貿易 # 販貨
<h 2>船政部</h>　船政
<h 2>鐵政部</h>　鐵政 # 鐵路
<pb 一b><rh>格致精華錄　<sm>目錄</sm></rh>
<h 2>文學部</h>　古學 # 字板 # 刋書 # 格物 # 専學
<h 2>字學部</h>　字學
<h 1>卷三</h>
<h 2>算學部</h>　算學
<h 2>電學部</h>　電學
<h 2>礦學部</h>　礦學
<h 2>化學部</h>　化學
<h 2>醫學部</h>　醫學
<h 1>卷四</h>
<h 2>工學部</h>　機巧 # 奇技 # 考工 # 制器 # 繪畫 # 錬石 # 取火
投壺 # 染物 # 織造
<h 2>聲學部</h>　聲學
<h 2>捷學部</h>　捷學
<h 2>氣學部</h>　氣學
<pb 二a><rh>格致精華錄　<sm>目錄</sm></rh>
<h 2>光學部</h>　光學
<h 2>影學部</h>　影學
<h 2>重學部</h>　重學　　
<h 2>汽學部</h>　汽學
<h 2>力學部</h>　力學
<h 2>兵學部</h>　戰具 # 戰畧 # 軍令 # 備患 # 火政
<h 2>人事部</h>　<葬R>埋 # 救溺 # 怪異 # 出使 # 游厯 # 游説
<h 2>身學部</h>　身體 # 腦 # 頸 # 齒 # 髮 # 胎 # 臟腑
病噎 # 養氣
<h 2>衣服部</h>　木棉
<h 2>器用部</h>　扇 # 飛車 # 車制 # 輪舟 # 鏡 # 羅盤 # 眼鏡
<h 2>製造部</h>　鑄象 # 鑄洋 # 鑄器
<h 2>異產部</h>　異產
<h 2>雜報部</h>　雜報
<pb 二b><rh>格致精華錄　<sm>目錄</sm></rh>
<h 2>庶物部</h>　物性 # 鸚鵡 # 虱 # 豚魚 # 植物
<h 2>論中西學</h>
<h 2>西學</h>
<h 2>西政</h>
<h 2>西法
<h 1>後附</h>
<h 2>德國議院章程</h>
<h 2>合盟紀事本末</h>
</toc>
<pb 一a><rh>格致精華錄　卷一　<sm>天學部　天地總</sm></rh>
<ti>格致精華錄卷一</ti>
<h 1>天學</h>
<h 2>天地總</h>
<p>文選勵志詩注初學記地部引元命<苞R>天左旋地右轉案此言天地皆動之始談天集證
日人視日月星辰每日東升西没是左旋也實則地球自西而東旋轉一周而成畫夜是
右轉也上者右行下者左行就一歲言之非下之左行無以見上之右行矣天左旋地右
轉就一日言之非地之右轉無以見天之左旋矣</p>
<p>天文志楚詞言圜則九重孰營度之渾天家言天包地如卵裹黄則天有九重地為渾圓
古人言之其言九重天也日最上為宗動天𢗝星天以下八重天皆隨宗動天左旋然各
天皆有右旋之度自西而東與蟻行磨上之喻符其右旋之度雖與古有增減然無大異
惟𢗝星之行即古歲差之度至於分周天為三百六十度命日為九十六刻使每時得八
刻無奇零之布算製器甚使其言地圓也日地居天中其體渾圓與天度相應云云説以
與元史札馬魯丁地圓之旨略同案此皆西人𥩈中法之碻据</p>
<p>天地動靜五行遷復雖鬼臾區其上候而已猶不能偏明案談天集證曰自地視之地不
<pb 一b><rh>格致精華錄　卷一　<sm>天學部　天地總</sm></rh>
動而日月五星皆動自日視之日不動而地月五星皆動動靜無定形遲速無常度宜鬼
臾區之不能偏明也</p>
<p>夫變化之用天垂象地成形七曜緯虚五行麗地案此即七曜皆在太虚中説也談天集
證曰七曜緯虚言七曜皆在太虚中非同麗一天亦非各有一天西人所矜者岐伯早言
之</p>
<p>笠以寫天天青黑地黄赤天數之為笠也青黑為表丹黄為裹以象天地之位而七衡圖
後又云凡為此圖以丈為尺以尺為寸以寸為分分一千里凡用繪方八尺一寸案此即
古繪圖法益證地形為圓也厤學疑問補日寫天之笠竟展而平而以北極為心赤道為
邊用割圓切綫之法以考其經緯度數則周天之星象可一一寫其形容其赤道南之星
亦展而平而以赤道為邊今西洋所作星圖自赤道南中分為兩即此又云笠以寫天似
與渾<葢R>較為親切耳夫天以平寫渾必<將V>以渾圓之度按而平之渾葢之器如剖渾球
而空其中乃仰置几案以通明如玻璃之片平掩其口則圓球內面之經緯度分映浮平
面一一可數而變坳為平矣然其度必內密而外<疏V>故用切線葢西法有簡平儀亦以平
測渾之器凡測平之器圓者必為渾平者即為葢簡天儀以平圓測渾圓是亦葢天中之
<pb 二a><rh>格致精華錄　卷一　<sm>天學部　天地總</sm></rh>
一器也由是言之渾葢與簡平異製而並得為葢天遺製一則用切線一則用正<弦V>非是
則不能成器矣因知古人本有切弦割線之法而西人襲之三<角V>形論謂衆<?>角輳心以算<?>
弧度必古厤流傳西土此反失傳也顧<觀R>光書後曰經中周徑裡數為繪圖而設非其真
西人渾葢通憲見於外衡大於中衡與周髀合鄒伯奇皇輿全圖自序曰地圖以天度畫
方至當不易然地球經緯相交皆成正角而世傳輿圖至邊地竟成斜方形既非數理又
失地勢其<蔽R>在以緯度為直線也昔嘗為小總圖依渾葢儀用半度切線以顯迹象然州
縣不備且內密外疏容與實數不符故復為此其格緯度無盈縮而經度漸狹相視皆為
半徑與餘弦之比例開元占經一引曰渾天如雞子天體圓如彈丸地如雞子中黄孤居
於內天大而地小表裹有水天之包地猶殻之裹黄天地各乘氣而立載水而浮案此天
即天地皆圓之説也占經又引三五厤天渾渾如雞子新法算書曰未<葉R>大剏蛋形圖以
<解R>天文根本疇人傳曰蛋形古所謂形如鳥卵也後此西人以橢圓面積求太陽太陰加
減均數放此</p>
<p>御覽三十七引曰天左舒而起牽牛地右闢而起畢昴案此即天地皆動説也詳前</p>
<p>一天體正圓如彈丸地體未必正方今地正方則天之四遊之處定相窒礙竊謂地體大
<pb 二b><rh>格致精華錄　卷一　<sm>天學部　天地總</sm></rh>
率難方而其實周匝亦當渾圓如天但差小耳案此元人為地圓説者</p>
<p>一天氣也地質也地之上陽也故氣焉地之下陰也故水焉此陽無形而陰有跡也然氣
復為水此陰陽原始反終之義也何以見之氣自卑而升上水出於山氣之化也水自高
而趨下入於大海水歸本也葢水氣一也氣為水之本水為氣之化氣鍾而水息矣水流
而氣消矣盈天地間萬物由氣以成形由水以需養一化一歸一息一消天地之道耳案
西人言天地之外皆水包之即本此</p>
<p>天之<蒼R>蒼其正色耶其遠而無所至極耶其視下也亦若是則已矣案談天集證曰蒼蒼
者非正色則天之視地猶地之視天矣靜者未必不為動下者未必不為上也</p>
<p>天運天其運乎地其處乎日月其爭於所乎孰主張是孰綱維是孰居無事而推行是意
者其有機緘而不得已耶意者其運轉而不能自止耶案談天集證曰惟有機緘故不已
此地輿諸曜互相攝動之理也惟其運轉故不能自止葢動而忽止必有物以阻之而諸
曜皆在太虚之中則無阻之者也四國日記五曰此則啟談天西士先聲矣</p>
<p>圓出於方方出於矩半其一矩智出於句句出於矩案此即三角説也疇人傳一曰句股
量天始於周髀毆邏巴測天專恃三角八線所謂三角即古<?>之句股也凌楊<藻R>蠡勺編曰
<pb 三a><rh>格致精華錄　卷一　<sm>天學部　天地總　天文</sm></rh>
黄棃洲謂句股術乃周公商高之遺西人竊其傳棃洲有授時厤故測圖要義澡身集曰
句股者西法所謂三角也衡之以為句縱之以為股袤<?>而引之以為弦正而信之以為開
方是故并之則為矩環之則為規圓內容方方內容圓則為羃<?>積弧矢五寸之矩可以盡
天下之方一圓<?>之規可以盡天下之圓以陽之晷景在地樹一表而句股數可得</p>
<p>不<苟R>天地比楊注天無實形地之上空虚者盡皆天也是天地長親比相隨案此亦西説
所本也列子張注亦謂自地而上則皆天矣西人謂地以上皆天本此</p>
<p>天非自天有為天者地非自地有為地者譬如屋宇舟車待人而成彼不自成案東塾讀
書記十二曰此與天主之説無異俊謂陳説非也天主之教無父無君不可以證古書</p>
<h 2>天文</h>
<p>中庸日月星辰繫<?>焉案即彼日月五星各麗一天説也梅文鼎厤學疑問曰西人謂日月
五星各麗一天而有高下既各麗一天則皆天也雖有高下而總一渾灝之體於中庸所
謂繫<?>者初月本無光借日<照V>為光曜諸説也顧炎武日知錄三十日李鱸習西洋學述曰
月本無光借日照為光曜至望日與地日為一線月見地不見日不得借光是以無光或
日不然曾有一年月食時當在日没後乃日未没而出地之月已食東月初升西日未没
<pb 三b><rh>格致精華錄　卷一　<sm>天學部　天地總　天文</sm></rh>
人兩見之則地固未嘗遮日月也何云見地不見日乎日子見者非月也影也月固未嘗
出地也今以一丈錢置虚器中前之<却V>之不見錢形矣郤𫎓水令滿而錢見知所見者非
錢乃錢影也日將<落R>時蒼蒼海氣升騰猶水然映而升之亦月影也如以東方月為真<?>月
則以水面之錢為真錢然乎漁者見魚浮水面而投入<?>剌之必稍下於魚乃能得魚其浮
水面者魚影也舟人剌篙其半在水視之若曲此水能影物也月受隔於地何疑</p>
<p>乃命太史守典奉法司天日月星辰之行案此彼天有九重説也成<蓉R>鏡古厤扶微錄曰
泰西言天有九重此在記月令有之是記明言斯九者各自有行矣</p>
<p>僖十六年隕石於宋五隕星也案此西人流星隕石論所自出天文圖説三日昔人謂流
星隕石附近地球亦由空氣凝結而成今知不然細攷其質散布於行星軌道中甚多若
附近地球被地攝引即下墜於地江慎脩厤學補論日隕石非天星也由地上火土之氣
上衝天際偶然融結而隕也余煌春秋求故二曰西人言天有三際近地為温際其上為
冷際又其上為火際火氣喜明故地之濁氣入火際亦受日光而能明火能生土地氣又
得火氣鍜錬而有質有則重而墜諸書載隕星初隕時無不熱如熾<炭V>或火光煜然着物
輒焚久而息降自火際故也又二日雲物氛祲能竊明而夜明亦漢書武帝建元二年有
<pb 四a><rh>格致精華錄　卷一　<sm>天學部　天文</sm></rh>
如日夜出之類葢袄氣也近地不明之所即靈憲所謂闇虚也氣散如星入闇虚而不能
明正靈憲所謂闇虚在星則星微也闇虚西法直云地影其體尖圓其末漸小而盡月值
之則蝕推月食之食分淺深必先算之夜中日在地下影正在地上故星隕無得見及地
者漢書五行志成帝永始二年二月癸未夜過中星隕如雨長一二丈繹繹未至地滅亦
氣闇虚不明之證</p>
<p>釋天東西短滅四里案此即橢圓説也學記一得上日廣雅就分至日距本天心之差言
即今測橢圓小徑短於大徑之意</p>
<p>晋書天文志郗<萌R>宣夜說天了無形質仰而望之高遠無極故蒼蒼然譬之望遠道黄山
皆青察千仞深谷而黑青非正色黑非有體日月衆<?>星浮生空虚中行止須氣是以七曜
游注順逆伏見無常進退不同無所繫<?><著R>若綴附天體不得爾也案談天集證曰此與西
法無一不合行止須氣尤妙申之日氣足以攝則行西人所謂離心力也氣足凝之則止
即所謂向心力也疇人傳曰不附天體則七曜自存高下可知西人言日月五星各居一
天即不綴附天體説俊案許桂林嘗采宣夜遺文通以西法著宣西通三卷知西法之本
宣夜者多矣</p>
<pb 四b><rh>格致精華錄　卷一　<sm>天學部　天文</sm></rh>
<p>天元氣錬十周為正土填圓塞化案即天靜説也瀛海論日利瑪竇輩所論天靜之説實
本於此</p>
<p>曾子天圓偏則風俱則雷交則電亂則霧和則雨陽氣勝則散為雨露陰氣勝則凝為霜
雪陽之專氣為雹陰之專氣為霰霰雹者一氣之化也案西人天學胥脫胎此篇曾子述
聖言如此真集格致之大成者曾子注釋引周治平日萬物各有本所如土最重愛卑性
居下火最輕愛高性居上水輕於土在土上氣生於火在火下然水比土為輕較火氣為
重氣比火為重較水土為輕知水必下而不上火必上而不下葢水情為冷溼火情為燥
熱土情為燥冷氣情為溼熱皆為偏勝各隨其勝火氣偶入水土之中必不得安而欲上
行水土因氣勝入氣火之域亦必被強而欲下墜各居本所矣日光照地與氣上升偏於
燥則發為風火與土俱挾氣上升阻於陰雲難歸本所火土之勢上下不得亦無就滅之
理則奮𨑙決發激為雷霆與氣交合迸為火光居於本所故云交則電日氣入地@隆騰
起結而成雲上至冷際為冷情所化因而成雨正如<蒸R>水因熱上升騰騰作氣上及於葢
葢是冷際即化為水下居本所故雨者冷熱二氣相和而成也若溼氣既清且微是陽勝
也升至冷際乃凝為露三冬月冷際甚冷是陰勝也雲至其處既受冷侵一一凝@皆是
<pb 五a><rh>格致精華錄　卷一　<sm>天學部　天文</sm></rh>
散圓即成雪矣露之為霜其理略同葢氣有三際中際為冷上近火熱下近地温冷際正
中乃為極冷夏月氣鬱積濃厚決絕上騰力專勢銳逕至極冷之深際驟凝為雹入冷愈
深變合愈驟結體愈大矣故雹體之大小又因入冷之淺深為差等非如冬月雲氣徐徐
上升漸至冷初際而結體甚微也故夏月雲足促狹隔塍分壟而晴雨<頓R>異焉冬時氣升
冷際化而成雨因在氣中摩盪故一一皆圓初圓甚微以漸𡚖并成為點滴未至本所又
為嚴寒所迫即下成霰矣故雹霰者皆陰陽專一氣所結而成也俊案周説極精据此知
西人天學諸書及一切寒際温際新說皆中土聖人之緒餘耳</p>
<p>天文志梁瓚令等更鑄浑天銅儀有云二十八夜距星去極度<舊R>經新測互有多少案梅
文鼎据此為西法𢗝星依黄道東移之證</p>
<p>隋書天文志安岌論天日地氣不及天故一日之中晨夕日色赤而中時日色白地氣上
升𫎇𫎇四合與天連者雖中時亦赤矣日與火相𩔖火則體赤而炎黄日宜赤矣然日色
赤者猶火無炎也光衰失常則為異矣案此西算𫎇氣差說也疇人傳日西人言𫎇氣差
能升卑為高映小為大與岌所稱正合然則𫎇氣反光之氣不待第谷而後始明其理也
論天一篇隋志以為安岌之語錢大昕日當為姜岌字脫其半耳觀象授時日西法辨別
<pb 五b><rh>格致精華錄　卷一　<sm>天學部　天文</sm></rh>
其間有清𫎇濁𫎇濁𫎇則全無準清𫎇尚可得其準差要之既為氣差詎能一定隨各地
厚<薄R>之常較騐為法可也</p>
<p>崔靈恩傳先是儒者論天互執渾葢二義靈恩立義以渾葢為一焉案又見南史儒林傳
李振之渾葢通憲圖說發明渾葢合一之理其法巧而捷矣觀靈恩之論知西人未入中
土以前古有行之者矣</p>
<p>北齊書方伎傳信都<芳R>日渾天覆觀以靈憲為文葢天仰觀以周髀為法覆仰雖殊大𡚖
是一芳以渾算精微術幾萬首故約本為之省要凡述二篇案又見北史<藝R>術傳疇人傳
日靈恩以渾葢為一芳亦云覆仰雖殊大𡚖是一所見一轍俊案李振之說据此知芳先
導之矣</p>
<p>北史藝術傳張子信以渾儀測候日月五星差變之數月行遇木火土金四星向之則𨒪
背之則遲五星行四方列宿各有好惡遇其好者留多行遲見早遇其惡者留少行𨒪見
遲與常數並差少者差至五度多者差至三十許度其辰星之行見伏尤異晨應見在雨
水後立夏前夕應見在處暑後霜降前者並不見啟蟄立夏立秋霜降四氣之內晨夕去
日前後三十六度內十八度外有木火土金一星者見無不見案又見隋書天文志較略
<pb 六a><rh>格致精華錄　卷一　<sm>天學部　天文</sm></rh>
此彼互相攝動說也談天集證曰此即互相攝動之理可見西人剏論中土已有先覺者
困學紀聞天道引天在水外水在天外案天文圖說一日地球之面有水其水之深較地
體之厚如一膜者然本此</p>
<p>晉宋隋書天文志引日天形穹隆當如雞子如覆匳以抑水而不没者氣充其中故也案
初學記一作<虞V>洪<御V>覽二作虞昺此疑<誤V>西人謂地面有空氣及物黏於毬<?>上本此詳前
調變類編一引日天體如碧璃透映而渾圓七曜列宿層層旋轉以裹地地如彈丸適</p>
<p>之最中人所居立皆依圓體天運旋於外其氣升降不息四面<002>塞不容居側地不得不
凝於中以自守也又地圓則無處非中以天頂而分四方亦可界為三百六十度以合行
也案此亦地圓說也詳前</p>
<p>北極瓜之<蒂R>也南極瓜之攢<花R>處也赤道瓜之腰圍也案即彼天體橢圓說也徐景福丹
泉海島錄一日言者謂天體橢圓頗近理夫瓜橢圓者也浸假而渾圓焉安必其不右旋
且安必其不南旋北旋邪</p>
<p>楚詞天問圜則九重孰營度之案即彼九重天說也明史天文志日楚詞云云則天有九
重古已言之西洋之說九重天也最上為宗動天無星辰每日帶各重天自東而西左旋
<pb 六b><rh>格致精華錄　卷一　<sm>天學部　天文</sm></rh>
一周次日列宿天次日填星天次日歲星天次日熒惑天次日太陽天次日金星天次日
水星天最下日太陰天自𢗝星天以下八重天皆隋宗動天左旋然各天皆有右旋之度
自西而東與蟻行磨上之喻相符王錫<闡V>日据此則七政異天之說古必有之近代既亡
其書西說遂謂創論余審日月之視差察五星之順逆見其實然益知西說原本中學非
臆撰也俊案利瑪竇乾坤體義</p>
<p xxx>欽定四庫提要日是書以七政𢗝星天為九重與楚詞天問同</p>
<p>皇極經世星法月月法日日法天星月法天又法日案即月與五星有本輪又有次輪本
輪以從天次輪以法日說也又如九執囘囘等書以整數三百六十度紀周天之行而不
用奇零其實元會運世法已然見觀象授時一</p>
<p>無牴牾觀象授時日据中庸是𢗝星亦繫於天之象西域言推步者以為𢗝星上別有宗
動天俞正變癸已存稿六日靈臺秘<苑R>云舊言日月附著於天其後推測始知日月與天
相遠而未嘗附著此最通之論</p>
<p>天文欲知天之高樹表高一丈正南北相去千里同日度其陰北表二尺南表尺九寸是
南千里陰短寸南二萬則無景則直日下也陰二尺而得高一丈者南一而高五也則置
<pb 七a><rh>格致精華錄　卷一　<sm>天學部　天文</sm></rh>
從此南至日下里數因而五之為十萬里則天高也若景與表等則高與遠等也案此西
人測高遠者所本亦即周髀以髀為股以景為句度高遠之法特沿千里差一寸之說而
御以重表測海島之術學計一得上日其實得二尺與尺九寸影之地緯度差三十四分
在地祗百裡餘耳</p>
<p>日在天中行止奈何憂崩墜乎日天果積氣日月星宿不當墜耶曉者曰日月星宿亦積
氣中之有光曜者又曰天地空中之一細物案此素問大氣舉之之說西人襲之詳前</p>
<p>白孔六帖八十四御覽<?>七百六十二九百四十七引曰天旁轉如推磨而左行日月右行
隨天左轉天牽之西没譬如蟻行磨石之上磨左旋而蟻右去磨疾而蟻遲故蟻不得不
隨磨以左𢌞焉西人談天本之互見上</p>
<p>五運行大論帝曰動靜何如岐伯曰上者右行下者左行左右周天餘而復會也案此即
最高行說也談天集證曰日行黄道自北而西而南而東是右行也地有四游自南而西
而北而東是左行也右行左行皆一歲一周天而右行之度微不及於左行故云餘而復
會是即西法之最高行矣</p>
<p>張子正𫎇參兩凡圓轉之物動必有機既謂之機則動非自外也古今謂天左旋此直至
<pb 七b><rh>格致精華錄　卷一　<sm>天學部　天文</sm></rh>
粗之論耳不考日月出没𢗝星昏曉之變愚謂在天而運者惟七曜而已𢗝星所以為晝
夜者直以地氣乘機左旋於中<sm>此左字\\當作右</sm>故使𢗝星河漢囘北為南日月因天隱現太虚無
體則無以騐其遷動於外也案此左旋之說也談天集證曰天本太虚而七曜又皆右旋
左旋者果安在哉祗以地實右旋於中遂使天若左旋於外如人在舟中自北而南者必
見岸之北行自南而北者必見岸之南行同一理也惟岸有定距人皆知其不動而太虚
無體但見𢗝星河漢之自東而西則不得不以左旋目之矣</p>
<p>天左旋處其中者順之少遲則反右矣案此亦西學所出厤學疑問曰問天左旋日月五
星右旋中西所同自此說而朱子<蔡R>氏因之臨川揭氏建甯游氏又以槽丸盆水譬之孰
是孰非曰皆是也七曜右旋自是實測而所以成此右旋之度則因其左旋而有動移耳
何以言之七曜在天每日皆有相差之度則因累計其每日差度積成周天中西新舊之
法莫不皆然夫此相差之度實自西東故可以名之右旋然七曜每日皆東升西降故
又可以名之左旋西法謂七曜皆有東西兩動而並出於一時葢以此也夫既云動矣動
必有所向而一時兩動其勢不能古人所以有蟻行磨上之喻而近代諸家又有人行舟
中之比也又天之東升西没自是赤道七曜之東移於天自是黄道兩道相差南北四十
<pb 八a><rh>格致精華錄　卷一　<sm>天學部　天文</sm></rh>
七度雖欲為槽丸盆水之喻而平面之行與斜轉之勢終成疑義安可以遽廢右旋之實
測而從左轉之虚理哉然吾終謂朱子之言不易者則以天為重數耳曰天有重數何以
能斷其為左旋曰天雖有層次以居七曜而合之總一渾體故同為西行也同為西行而
有層次以生微差層次高下殊則所差多寡亦異故七曜各有東移之率也然使七曜所
差只在東西順逆遲速之間則槽丸盆水之譬亦已足矣無如七曜東移皆循黄道而不
由赤道則其與動天異行者不徒有東西之相違而且有南北之異向以此推知七曜在
各重之天皆有定所而其各天又皆順黄道之勢以黄道為其腰圍中廣而與赤道為斜
交非僅如丸之在槽沙之在水皆與其器平行而但生退逆也葢惟其天有重數故能動
移惟其天之動移皆順黄道斯七曜東移皆在黄道矣是故左旋之理得重數之說而益
明曰右旋因左旋而成何也曰天既有重數而惟𢗝星天最近動天故西行最𨒪幾與動
天相若土星內其動漸殺以及地是為不動之處則是制動之<權R>全在動天而𢗝星以內
皆隨行也使非動天西行則且無動無動即無差又何以成右旋哉勢如運鈞盤運邊則
盤轉假令有小盤附於大鈞盤之上而別為之樞則雖左旋而因其制動者在大輪小者
附而隨行必相差而成動移以生逆度又因其樞之不同雖有動移必與本樞相應而成
<pb 八b><rh>格致精華錄　卷一　<sm>天學部　天文</sm></rh>
斜轉之象焉西人知此則不必言一時兩動矣故揭氏以丸喻七曜只可施於平面而朱
子以輪載日月之喻兼可施諸黄赤與西說之言層次者實相通貫理至者數不能違此
心此理之同洵不以東海西海而異也又問天有重數則在外者周徑大而其度亦大故
土木之行遲在內者周徑小而其度亦小故金水月之行速七政之行勢略同特度有大
小而分遲𨒪耳非右旋之徵乎曰七政必另一物以行本天之上故可以度之大小為遲
速也今七政既與天同體而非另一物則七政東升西没與本天同且使各天之行各自
為政則其性豈無緩急而自外至內舒亟之次如是其有等乎葢惟七政之天雖有重數
而總為一天制動權在動天曰若是周徑大小可勿論矣曰在外為動天所掣而西行速
故有東移之差數遲又周徑大而分度濶其差又遲故𢗝星六七十年而差一度近動天
也然以周徑準之所差一度視月天將以周計矣在內者遠於動天而西行遲故東移之
差速又以周徑小而分度狹則其差又速故月天一日東移十三四度近地而遠動天其
也然計以周徑所差十三四度以視日天未及一度也然則周徑大小但可兼論以考其
差而非所以遲速之原也左旋可以無疑</p>
<p>續博物志二曰渾天形如彈丸地在其中天包其外猶如雞卵白之繞黄案此即地居宇<?>
<pb 九a><rh>格致精華錄　卷一　<sm>天學部　天文　日月</sm></rh>
內中心之說也見天文圖說二</p>
<p>乾坤𨯳度元氣隤委孕靈坤捏積土形不騫𪮤案此即天動說也</p>
<p>續漢書靈憲當日之衝光常不合者蔽於地也是謂闇虚在星星微月過則食案此亦西
說所本也日知錄二十八曰日食月掩日也月食地掩月也西洋天文說如此陸文裕金
臺紀聞日西域人算日月食者謂日月與地同大若地體正掩日輪上則月為之食萬實
月食辨曰凡黄道平分各一百八十二度半强對衝處必為地所隔望時月行適當黄道
交處與日正相對則地隔日光而月為之食矣案其說不始於近代靈憲云云續漢天文
志中俗本地字有誤作他者遂疑別有所謂闇虚而致紛紛之說俊案此說訂靈憲訛文
極確故補錄之餘詳前</p>
<p>朱子語類天運行有許多重數又要當先論太虚天行又大輪小輪有急有慢案皆西說
所本也觀象授時一曰日月五星各行一重天行一重天即許多重數說其云宗動天行
有常度故𢗝星東移而為歲差之根則天行之論該矣其曰日月五星各有一輪即大小
急慢之謂也</p>
<h 2>日月</h>
<pb 九b><rh>格致精華錄　卷一　<sm>天學部　天文　日月</sm></rh>
<p>日月之行則有冬有夏洪範傳月有九行案月行即白道說也王沂續通考曰唐宋來以
九道為月道總名而推算之法則一元授時則直以月道為白道明大統及西法皆與授
時同</p>
<p>律厤志劉洪乾象術過周分云云兼數云云案疇人傳曰月行十三度十九之七此平行
率也騐諸天象或行十三度不足或十四度有餘知月行有遲疾矣此遲疾一周至度端
又過三度有奇乾象之過周分西人之月最高行也日有日道月有月道月道出入乎日
道自離交而前而後各有相距之數其最大為五度有奇乾象謂之兼數西人云黄白距
緯也</p>
<p>大衍日食議日月交會大小相若而月在日下自京師斜射而望之假令中國食既則南
方戴日之下所虧纔半月外反觀則交而不食案此即見食有遲早說也食舊德齋雜著
曰有東西之差則見有食交氣中星早晚之差即此意</p>
<p>儒者曰日中有三足鳥月中有兔蟾蜍夫日者天之火也與地之火無以異也地火之中
無生物天火之中何故有鳥火中無生物生物入火中焦爛而死焉鳥安得立夫月者水
也水中有生物非<兔R>蟾蜍也兔與蟾蜍乆在水中無不死者日月毀於天螺蚌汩於淵同
<pb 十a><rh>格致精華錄　卷一　<sm>天學部　日月　日</sm></rh>
氣審矣所謂免蟾蜍者豈反螺與蚌邪且問儒者鳥兔蟾蜍死乎生也如死久在日月焦
枯腐朽如生日蝕時既月晦常@鳥兔蟾蜍皆何在夫鳥兔蟾蜍日月气也若人之腹臟
萬物之心膂也月尚可察也人之察日無不眩不能知日審何氣通而見其中有物名曰
烏乎審日不能見烏之形通而能見其足有三乎此已蜚實且聼儒者之言蟲物非一日
中何為有烏月中何為有兔蟾蜍案西人亦不信鳥兔蟾蜍之說以為日有黑斑月含地
影耳詳天文圖說一又三</p>
<p>震澤長語止日體本黑積天之至陽而生光明月體本黑借日之至陽而生光明案先文
恪公此說亦西人所本天文圖說一曰日面黑斑初見時不甚大有時變為大即日體本
黑說也又曰太陽之光極大逾吾人盡力所為之光萬萬即積天之至陽而生光明說也
又曰月形有山甚異山下更有平地色如墨水即月體本黑說也又曰月本無光不過借
日之光以為光而倒映於地即借日之至陽而生光明說也安得一一發其覆乎</p>
<p>占經裹一引曰雞者地體大尚不能掩日使不照月月體小於地安能掩日使不照曜星
也案此即日大於地地大於月說也天文圖說一曰日體大於地體殊多若以地與月繞
地之軌<?>道置於日體內略佔日直徑一半之地又二曰地影大於月故月蝕多於日蝕</p>
<pb 十b><rh>格致精華錄　卷一　<sm>天學部　日月　日</sm></rh>
<p>劉智正厤御覽二引日故月光生於日當日則明光盈近日則明滅案天文圖說一所謂
月本無光不過借日之光以為光也又二曰月體本無光因接日之光而回照於地故有
光本此</p>
<p>月令孟春之月疏月光生於日所照魂生於日所蔽當日則光明就日則明盡月亦似彈
丸日照處則明不照處則暗案此即所謂河圖也詩長發大球小球即天球小共大共即
九共必九州各為一篇据俞說則彼以天球圖為絕學者當爽然矣</p>
<h 2>日</h>
<p>文選蜀都賦注引元命苞陽成於三故日中有三足鳥鳥者陽精案即彼日中有黑斑之
說也美國摩嘉立等天文圖說曰日面黑斑初見時不甚大有時黑斑極大不心遠鏡目
力亦能見之又曰太陽之光極大逾吾人盡力所為之光萬萬也人力所為之光莫如輕
養石灰<?>燈若以此燈置日前而較之只如一烏子而已俊案以烏為比正竊日中烏之說
之證</p>
<p>定氣云云案即西人定氣說也觀象授時曰日行盈縮以高卑及小輪之法推之極步算
之巧妙梅氏謂小輪為本法高卑因小輪而生誠確論也西人刻白爾又創橢圓立算與
<pb 十一a><rh>格致精華錄　卷一　<sm>天學部　日</sm></rh>
高卑意同合古今中西法雖各殊要以推日之實行求其密合耳既得實行則定氣可知
定氣之名見於隋書明氣以此為定𢗝氣非日實行不得為定也其名葢非漫設唐以後
@以𢗝氣註數而定氣止為算交食之用踵一行之謬也今已用定氣梅氏尚堅主一行
說得江氏𢗝氣註數辨千古之疑乃釋</p>
<p>周禮疏二十六引曰三光攷靈耀書云日道出於列宿之外萬有餘裡案此即日大於地
說也天文圖說一曰日體大於地體殊多若以地與月繞地之軌道置於日體內略佔日
直徑一半之地</p>
<p>說文日實也太陽之精不虧从囗一象形<007>古文象形月闕也太陰之精象形案天文圖
說一曰太陽別號為⊙月為<009>即竊許君之義</p>
<p>大山之高參天入雲去之百里不見埵塊又日試使一人把大炬火夜行於道平易無險
去人不一里火光滅矣非滅也遠也今日西轉不復見者非入也案西人言物形愈離吾
目愈覺其小七曰視物近則大遠則小今日與北斗近我而小遠我而大何也案此亦西
說所本也葉瀚曰西人言物形愈離吾目愈覺其小即遠則小義也北斗為近之𢗝星非
其星小也以遠而見為小也日本大於地又較最近之𢗝星為近故見為大也雄以𢗝星
<pb 十一b><rh>格致精華錄　卷一　<sm>天學部　日</sm></rh>
遠日近故以之難葢天</p>
<p>困學紀聞天道司馬公日景圖曰日行黄道每歲有差地當中隨而轉移案此地圓說所
本學計一得上曰以漏刻揆日不論何地自日出至日中自日中至日入漏刻必等此地
圓之理也</p>
<p>精神日中有踆鳥案即彼體黑點非遠鏡<莫R>能見說也學計一得下曰淮南諸書日中有
烏說即謂此是古人已於遠鏡窺得之傳聞失實乃謂鳥為鳥名蔽於所見也</p>
<p>隋書天文志引曰日自東至西再旋至北遠即不見葢北極天頂去地極遠遠故不見案
此言日不入地即地圓說也如謂日真入地豈地果有竅為之出納乎</p>
<p>隋書天文志引其六日合從高山上以水望日日出水下影上行何也案此即𫎇氣折光
之理也葉瀚曰凡日星出地平先二杪時許人在地平上視之已見日星出地非真出地
也乃地上𫎇氣映其影故如真出地上此譬置一錢於桶中人行遠即不見若盛以水則
常見錢浮水面亦折光然也此即雄所謂日出水下影上行之故也</p>
<p>談天日西行云云案此說西人竊之渾天家言天西旋日東行每日周天一度故楊雄据
渾難葢謂日東行王充据葢難渾謂日西行彼天文家謂地球東轉日西行即充義也
<pb 十二a><rh>格致精華錄　卷一　<sm>天學部　日　月</sm></rh>
說日日中光明故小其出入時光暗故大案西說明暗由於游氣多其即映小為大本此
白孔六帖九十四引曰日中無光者日中鳥也案此即日面黑斑說也見天文圖說一</p>
<p>宋書天文志引曰漢書云冬至日在牽牛去極遠夏至日在東井去極近欲以推日之長
短信以太極處二十八宿之中央雖有遠近不能相倍今昕天之說以為冬至極低而天
運近南故日去天遠而斗去人近夏至極起而天運近北斗去人遠日去人近極至起<?>時
日行地中淺故夜短極之低時日行地中深故夜長案西法有黄極之說觀象授時引李
光地曰西法有赤極又有黄極愚嘗妄意不獨黄有極耳自恆星以至月天皆有極也葢
樞紐長繫者惟宗動為然觀極星之離樞漸遠則恆星又有極可知矣日月五星則其明
著者也又引江永曰七政各行一道即各有所宗之極北極為心黄極環繞而成一圈月
與五星之極皆以黄為心各環之而成小圈水星圈最大月次之金次之土次之火次之
水次之皆載於黄極圈之上各有條理是其證</p>
<p>金水附日前後進退而行案即金水與日同天而其兩輪包日說也見觀象授時一天文
圖說一</p>
<p>地有升降日有修短地雖凝聚不散之物然二氣升降其間相從而不已也陽日上地日
<pb 十二b><rh>格致精華錄　卷一　<sm>天學部　日　月</sm></rh>
降而下者虚也陽日降地日進而上者盈也此一歲寒暑之候也至於一晝夜之盈虚升
降則以海水潮汐驗之為信然間有大小之差則繫日月朔望其精相感<?>案此亦西法所
本也談天集證曰此以陰陽升降發明緯書上下游之理冬至後陽氣上升則地漸降而
日漸長夏至後陽氣下降則地漸升而日漸短注家皆以恆理求之宜其扞格而不相入
矣潮汐大小兼論日月攝力亦與西說闇合</p>
<h 2>月</h>
<p>俗傳月中仙人桂樹今視其初生見仙人之足漸已成形桂樹後生案亦見初學記一引
西人以月中有大地山河之影即<指V>此天文圖說一曰月面有山甚異其形多圓亦高低
大小不等山下更有平地色如墨水葢以地與月相較地大於月故月中之山似較地上
山更高耳東原集曰月食由於地影學計一得下曰或問月中桂影說者以為大地山河
之影信乎曰否山河東西異象果為山河之影何以月出至月入通宵如故耶嘗以遠鏡
窺測見月體中有嶙峋而光者此月中之山也其晦黑而平者此月中之海也耶俗謂桂
影也曰其光何故日照之也曰然則月常以半珠受日光生明以後日不及照其東邊也
審矣何東邊一綫圓光至上<絃R>而後没耶曰月體乃半圓珠常以弧背向地上絃以前下
<pb 十三a><rh>格致精華錄　卷一　<sm>天學部　月</sm></rh>
絃以後日光照其平面之全周而及於邊絃際望之間日體平面下乃不能照之此一綫
圓光所由隱見也其向地有定何也曰此由重心之偏也凡渾圓體圓心即重心故利於
轉半圓體則重心於邊際遠於圓頂近任置之必以圓頂之一點向地剖瓜渾圓者驗之
可矣日猶是也</p>
<p><夢R>溪筆談象數月本無光猶銀丸日之耀乃光耳案此即月本無光借日為光說也見天
文圖說一詳前</p>
<p>淮南子天文月盛衰於上則𡣍<?>蚌應於下案此月以盈為消等說也日本管晉寶恥菴<?>文
<草R>曰月以盈為消以虧為長望時日月相對月不能勝日陰精式㣲如蚌蛤蟹螯望後肉
長至晦大肥晦後肉消至望大瘠凡水族皆然<茶R>香室叢鈔十二曰月滿蚌蛤實之說亦
本淮南所論月之盈虧消長頗有理</p>
<p>禮月令疏引月與星辰陰者也有形無光日照之乃有光案即月無光借日為光說也見
天文圖說一</p>
<p>天<藩R>渾天說御覽二引日月行二十七日有奇而周天案此亦西說所本也天文圖說一
日月繞地約二十七日有七時一周</p>
<pb 十三b><rh>格致精華錄　卷一　<sm>天學部　月</sm></rh>
<p>周天三百六十五度半覆地下半在地上故二十八舍半隱案西人談天一書備言天學
之理其術以地球自轉而與諸行星皆繞日而行本此</p>
<p>御覽九百七引曰儒者言月中兔夫月水也兔在月中無不死<?>者夫兔月氣也案西人亦
不信月中有免但言月面黑處而已天文圖說三曰月面黑處即最大之平原其邊界多
有圓形以遠鏡窺月面最明晰者即大小之山其狀如環故名曰環山其光亮如金銀所
製之法</p>
<p>梁武帝集占經一引天象論日月體不全光星亦自有光非受命於日若是日曜月所以
成光去日遠則光全去日近則光<缺V>五星行度亦去日遠近五星安得不盈缺當知不然
太陰之精自有光景但異於太陽不得渾赫星月及日體質皆圓非如圓當有好有丸矣案西
人所著書如天文圖說談天天學須知有竊取其說而小子言之葢舉天以概地易諸卦
皆言方位獨坤兌不言亦其例也</p>
<p>王安石集卷十月中彷佛有物乃山河影也案此月中有大地山河影說也陸次雲析疑
待正曰說本佛經言月中所有乃大地山河影或曰月中凡黑者地影白者水影葢水多
於地故白多於黑俊案西人談天謂月中有影即大地山河影與此說畧同詳前</p>
<pb 十四a><rh>格致精華錄　卷一　<sm>天學部　日食</sm></rh>
<h 2>日食</h>
<p>穀梁隱三年吐者外壤食者內壤何注凡所吐出者其壤在外其所吞吐壤入於內案此
西人以日食為地影所掩說也壤者地影地影不入日則不食故曰凡所吐出者其壤在
外地影掩日則食故曰其所吞吐壤入於內自來解穀梁者未見及此轉為彼所竊矣</p>
<p>小雅朔日幸卯日有食之集傳晦朔而日月之合東西同度南北同道則月揜日而日為
之食案此即日為月所掩說也戴震東原集曰凡日食月掩日也月在日之下人又在日
之下三者相準則有日食故日食恒在朔天文圖說一曰月繞地之軌道與地繞日之軌
道兩面相斜而交而月之軌道在地軌平面之上各半故其繞地一周過地軌平面兩次
而兩次經過之處名為交點有時月繞地過交點適與日對日月地同居一直線是為日
蝕</p>
<p>十八年三月日有食之案經義叢鈔載<范R>景福說曰步春秋日食黄氏南雷用西法閽<?>氏
百詩用中法中法自太初三統<?>以後代有改憲惟授時集諸術之大成西法自利瑪竇諸
儒入中國各有發唯</p>
<p xxx>御製厤象考成推闡精備以之攷春秋日食二法小異而大同前儒或專用中法專用西法未嘗
<pb 十四b><rh>格致精華錄　卷一　<sm>天學部　日食</sm></rh>
參較宣城梅氏論中西同異亦言其理而不覈其數沈存中筆談載衛樸精於算術春秋
日食樸得三十五惟<荘V>十八年三月日食古今算皆不入食限黄南雷以西法推之在夏
二月於周為四月謂是年二月有閏故樸算不合今以西法覈之當在夏三月於周為五
月黄氏葢偶誤<?>其月而算數不訛以授時較之入限亦在夏三月於經文後二月即置一
閏尚後一月難以通矣竊疑襄公時再失閏當荘公之世似已失一閏故月數不符迨襄
二十七年頓置兩閏以應天正其後始符乎厤數是以昭二十四年五月日食閽<?>百詩以
授時推之遂合其數可稽不然豈授時不合於荘公之時而獨合於昭公之時乎且古今
異時術宜修改上推有先天後天之失亦不過數日數時如荘十八年日食穀梁傳云夜
食也是為帶食加時宜在卯西法推之在壬子戌初中法推之在壬子酉初於經文後七
時此僅求平朔交泛毫釐差積古今之勢也若尚後一月中西皆同非失閏之說無以通
之至黄南雷推得癸丑未初葢密求定朔實交周尚有實距時加滅分故於平朔差十餘
小時而干支為癸丑與杜氐長厤四月朔合葢長厤閏在上年二十一年梓慎曰分同道
也至相過也案此即利瑪竇新法表異所本沈楙德跋曰謂日食與合朔不同日食在午
前則先食後合在午後則先合後食</p>
<pb 十五a><rh>格致精華錄　卷一　<sm>天學部　月　星月　風　雷　天河</sm></rh>
<h 2>月食</h>
<p>小雅月離于𪰞俾滂沱矣案此即以月離測經度法所放也穆尼閣天步真原用月距日
行以求太陰經度澡身集曰月距日行即月離也談天云月食時刻及食分較日食易推
望時白道闇<?>虚即見食而每日每時白道之方位月離表皆可查是也月離之說放於詩
是也</p>
<p>彼月而食集傳望而日月之對同度同道則月亢日而月為之食案此即淮南天文月望
日奪光則月蝕之說而亦西人所本東原集曰日月正相對而地在中央三者相準則有
月食故月食恒在望天文圖說一曰有時地在日與月之間而月在外交點日在內交點
是為月蝕</p>
<p>張衡傳論月食曰當日之衝光蔽於地光常不合是謂闇虚案後漢書注稱衡集無算罔
論已亡矣觀言月食疑即論中之遺恉沈楙惪新法表異跋曰利瑪竇本此謂日射地球
地球反影射月故月食然則新法特就前人而小變之</p>
<p>上德月望日奪光陰不可以承陽案此即月為日光所掩說也</p>
<h 2>星月</h>
<pb 十五b><rh>格致精華錄　卷一　<sm>天學部　月　星月　風　雷　天河</sm></rh>
<p>類聚天文引月與星主陰也有影無光日照之乃有光</p>
<h 2>風</h>
<p>齊俗譬若綄之見風許注綄候風之羽也楚人謂之五兩見書鈔舟部類聚儀飾部文選	
江賦注御覽七百七十一唐玉篇絲部案行船繫雞羽或鵝毛於檣尾以驗風即五兩也
西人用風性表以測風即其遺義</p>
<h 2>雷</h>
<p>雷虚雷電迅疾時犯殺人世俗謂之陰過飮食人以不淨潔天怒擊而殺之虚妄之言也
案西人不信人陰過之說瑪吉士地里備考雷電論曰雷鳴時火<藥R>易然之物恐<?>被雷火
引著而擊也放此</p>
<p>真德秀集雷霆非為殺物設也人惡戾之氣適與之會而震死者有之案此即論衡雷虚
義西人襲之</p>
<h 2>天河</h>
<p>天河从北極分為兩頭案即天河經天一周說也見食舊德齋</p>
<p>詩小雅疏引曰雲漢衆星出焉天河為小星之所聚案此亦西人論天河所自出見食舊
<pb 十六a><rh>格致精華錄　卷一　<sm>天學部　論天　星度</sm></rh>
德齋襍著</p>
<h 2>論天</h>
<p>經丄圜一中同長也同重體合類異二體不合不類同異而俱以昭道之制為四時春秋
冬夏以<紀V>綱之雷降雪霜雨露以長遂五穀麻絲使民得而財利之列為山川谿谷播賦
百事以臨司民之善否為王公諸伯使之賞賢而罰暴賦金木鳥獸從事乎五穀麻絲以
為民衣食之財今有人於此驩若愛其子竭力單務以利之其子長而無報子求父故天
下之君子與謂之不仁不祥今夫天兼天下而愛之檄遂萬物以利之然獨無報夫天而
不知其為不仁不祥也此吾所謂君子明細而不明大也案學計一得曰此西人天主之
說東塾讀書記曰西人事事似墨學四國日記曰耶穌教出于墨子胡玉縉<?>鄦@四部稁<?>
曰鄒說非也据磨為日月星辰以昭道諸說亦謂天自有主宰此乃人所共戴之天與天
主教之天主迥不相涉觀類聚引禽子問天與地孰仁墨曰翟以地為仁可見與天主教
各別特其言稍<?>有近似處實為彼之牽合倘誤<?>以此篇為即天主教將西法之原於墨子
子既若是其有據則天主之出於墨子者亦必可信而其禍遂不忍言胡說洵有功於名
教薛說則非</p>
<pb 十六b><rh>格致精華錄　卷一　<sm>天學部　論天　星度</sm></rh>
<h 2>星度</h>
<p>昭二十六年彗所以除舊布新也案除舊布星乃彗从<026>之本義天文圖說一曰尾長似
彗故人以彗呼之此說從本義言頗精又言昔人見之疑有水火刀兵之兆而究無關於
人世之災異亦非天警則荒謬甚矣</p>
<p>論語為政譬如北辰案此赤道極之說也戴震東原集曰今人所謂赤道極者即魯論之
北辰周髀之正北極也又曰北極樞今人所謂黄道極者即周髀之北極璿璣也虞夏書<?>
在璿璣玉衡以齊七政設璿璣以擬黄道極後失傳紛紜殊說私臆罔據正北極者左族
之樞北極璿璣每晝夜環繞之而成規冬至夜半在正北極下<sm>正北\\子位</sm>為北游所極日加卯
時在正北極左<sm>正東\\卯位</sm>為東游所極日加午時在正北極上<sm>正南\\午位</sm>為南游所極日加酉時在
正北極右<sm>正西\\酉位</sm>為西游所極此璿璣一日四游所極冬至夜半起<?>正北子位晝夜左旋一
周而又過一度<sm>古度\\法</sm>漸進至四分周之一則春分夜半實為東游所極故夏至夜半南游
所極秋分夜半西游所極此璿璣一歲四游所極也古者冬夏致日故周髀之文但舉二
至則二分可知也又錯舉冬至卯酉則每日必周游皆可知也</p>
<p>昭十七年有星孛於大辰西及漢案西人測雲漢為無數小星本此春秋求故二日西人
<pb 十七a><rh>格致精華錄　卷一　<sm>天學部　星度</sm></rh>
窺以遠鏡知是無數小星攢聚故成此形</p>
<p>前朱鳥而後元武左青龍而右白虎案西人名星宿有取禽獸鱗介名者放此天文圖說
四北極天星表有大熊熊鹿豹天貓天龍赤道天星表有飛馬小馬雙魚鯨魚南魚金牛
白羊兔子白鴿大狗小狗大熊小獅獅子單角馬獵犬長蛇大爵老鴉天蝎鴻鵠狐狸佬
蛇持蛇海豚鷹鳥人馬摩羯南極天星表有半人馬燕子孔雀狼子天鶴杜鵑鳥鳳凰水
蛇劍魚飛魚皆其例</p>
<p>王制古者以周尺八尺為步令以周尺六尺四寸為步古者百畝當今東田百四十六畝
三十步古者百里當今百二十六畝三十步四尺二寸二分案即彼變測之法所本孔廣
牧禮記天算考曰此九章同乘異除法也西法謂之變測亦謂三率互視梅文鼎三角法
舉要或問篇云互視之術以同實而成其比例即此法</p>
<p>大雅倬彼雲漢為章于天案史記天官書星漢皆金之散氣正指此詩言即彼無數小星
說也明史天文志曰其論雲漢為無數小星天官書可證俊案天文圖說三曰天空星圑
極多密聚各處遠望之如光白之雲天河為無數小星相聚而成</p>
<p>左傳荘七年恒星不見案此即西算地影說也新法書曰恒星依黄道東行六十九年一
<pb 十七b><rh>格致精華錄　卷一　<sm>天學部　星度</sm></rh>
百九十一日七十三刻而行一度多祿某測一百餘年而行一度泥谷老後多祿某一千
三百八十六年又以時史所記測得六十一年而行一度第谷用前賢之成法展轉參訂
得每年行五十一秒七十年又七閱月而行一度觀象授時曰西人測恒星東行或六七
十年一度或逾百年一度亦如漢以來言歲差者之疏密不一</p>
<p>爾雅釋天角亢氐房尾大長漢津虚定東壁奎婁昴畢柳火牽牛案明史天文志曰十二
宫之名見於爾雅大抵皆依星宿而定觀象授時一引戴震曰中法分十二彼亦十二厤
學疑問補曰以西術十二宫言西洋分黄道上星為十二象雖與義和之舊不同然亦皆
依星象而名非漫設者如彼以積尸氣為巨<蠏V>第一星葢因鬼宿四星而中央白氣有似
蠏筐也所云天蝎者則以尾宿九星卷而曲其末二星相並如蝎尾之有岐也所云人馬
者謂其所圖星象類人騎馬上之形也其餘如寶瓶如雙魚如白羊如金牛如陰陽如師
子如雙女如天秤以彼之星圖觀之皆依稀彷彿有相似之象故因象立名今若因節氣
而每歲移其宫度積而久之宫名與星象相離俱非其舊而名實盡淆矣西法言歲差謂
是黄道東行未嘗不是如今日鬼宿巳<?>全入大暑日<𨇠V>之東在中法歲差則是大暑日𨇠
退回鬼宿之西也在西法則是鬼宿隨黄道東行而行過大暑日𨇠之東其理原非有二
<pb 十八a><rh>格致精華錄　卷一　<sm>天學部　星度</sm></rh>
尾宿之行入小雪日𨇠東亦然夫既鬼宿巳行過大暑東而猶以大暑日交鶉火之次則
不得復為巨蠏之星而變為師子矣尾宿巳行過小雪後而猶以小暑日交析木之次則
尾宿不得為天蝎而變為人馬宫星矣即詢之西來知象之人有不失笑者乎</p>
<p>凡二星相近多為之失行三星以上失度彌甚天竺厤以九埶之情皆有所好惡遇其所
好之星則趣之行疾捨之行遲案談天集證曰此亦互相攝動之理</p>
<p>璣衡端平極星常游天樞之外案即彼星東行之說也梅文鼎揆日候星紀要一日西術
言極星亦東行祖暅時離不動處一度沈括時遽離三度奇可謂𨒪矣</p>
<p>天官書輔星明近輔臣親疆斥小疏弱有句圜十五星屬杓曰賤人之牢其牢中實則囚
多虚則開出心為明堂大星天王前後星子屬不欲直直則天王失計市中星聚者實其
虚則耗五潢五帝車舍中有三柱柱不具兵起畢旁小星為附耳附耳搖動有讒亂臣在
側附耳入畢中兵起王良策馬車騎滿野江星動人涉水匏瓜有青黑星守之魚鹽貴紫
宫房心權衡咸池虚危列宿部星此天之五官坐位也為經不移徙大小有差闊狹有常
案輔星以下謂恒星有變動大小多寡此古天文家說史公述之紫宫以下此史公自為
說與古說異陳澧東塾集二曰海甯季壬叔著談天之書述西人說云諸恒星中有光變
<pb 十八b><rh>格致精華錄　卷一　<sm>天學部　星度</sm></rh>
明變暗有一定周時甚者其光消盡而復生又云恒星俱有自行且曰星體甚大居空中
無力令常靜能不生動乎此西人新說可證古天文家說也</p>
<p>大星宿其數有八所謂嵗星熒惑星鎮星太白星辰星日星月星<荷R>邏候星案荷邏假星
即西士所没得者鑑止水齋集曰西士彌納和為予言西土近三十年測得五星外尚有
一星形甚小而行遲正在赤道規上約八十餘年可一周天若能測定此星可因以紀赤
道考嵗差余讀大集經則西士所測其荷邏候星歟疇人傳三編二曰荷邏候即今西名
之天王星<英R>人候失勒維廉於乾隆四十六年二月十九日夜始以遠鏡測定星道踞填
星之外體徑之角度為三秒九一行天一周為三萬六百八十六日八二零八約得八十
四年有餘與記言質小行遲諸數無弗合俊案天文圖說一曰天王星軌道距日五百二
十六千二百萬里繞日約八十四年一周自轉之向與地球相反地球乃自西迤東天王
星則自東迤西如二十七圖其直徑约九萬九千里其體大於地而小於土木二星</p>
<p>占經七十七引曰周伯老子王蓬絮國皇温星凡五星皆客星也案彼亦有客星之名厤
法西傳載地谷書第五解其時新見大客星計十二章</p>
<p>徐慗<?>長厤御覽七引曰大星經百里中星五十里小星三十里案此西人六等星差之說
<pb 十九a><rh>格致精華錄　卷一　<sm>天學部　天象　天氣　雨徵</sm></rh>
見食舊德齋襍著</p>
<h 2>天象</h>
<p>氣交變大論象之見也高而遠則小下而近則大案此即太陽為心說也談天集證曰高
於太陽則距地遠而視之若小下於太陽則距地近而視之若大五星以太陽為心古知
之矣</p>
<h 2>天氣</h>
<p>六元正紀大論春氣西行夏氣北行秋氣東行冬氣南行案此亦西說所本談天集證曰
此即下者右行之說也春氣西行則視日恒差而東夏氣北行則視日恒差而遠秋氣東
行則視日恒差而西冬氣南行則視日恒差而近高卑盈縮之理可推</p>
<h 2>雨徵</h>
<p>明雩孔子出使子路齊<?>雨具有傾天果大雨子路問其故孔子曰昨暮月離於畢後日月
復離畢孔子出子路請齊<?>雨具孔子不聽出果無雨子路問之故孔子曰昔日月離其陰
故雨昨暮月離其陽故不雨案此知以月離測經度古有此法詳前</p>
<h 2>厯學</h>
<pb 十九b><rh>格致精華錄　卷一　<sm>天學部　天象　天氣　雨徵</sm></rh>
<p>堯典乃命義和章案此章皆厤學之祖寅賓之類以測象日宅嵎夷宅南交宅西宅朔方
即後世里差之法星鳥之類以測象星即嵗差之法朞三百有六旬有六日以閏月定四
時成嵗以測象月即嵗實及置閏法梅文鼎厤學疑問曰和仲宅西為西法之所本是也
在璿璣玉衡案此測天儀器之祖史記索隱九引馬傳曰機渾天儀可轉旋故曰機衡其
中<橫V>筩以璿為機以玉為衡<蓋R>貴天象也隋書十九引鄭注曰其轉運者為機其持正者
為衡皆以玉為之宋本御覽引范甯注璿為衡璣者轉也衡者平也若今渾天矣玉者所
以正天文之器今西人儀器不能越此範圍</p>
<p>易革<?>彖湯武革命順乎天而應乎人象人君以治厤明時案後漢書賈逵傳引易金火相
革之卦曰治厤明時又曰湯武革命順乎天而應乎人言聖人必儀象日月星辰据此知
大易所言乃後聖應天順人樹厤法之準故漢以後言厤者多引之臣謹攷順治元年秋
七月</p>
<p xxx>世祖章皇帝詔以新法造時憲書頒行天下此我</p>
<p x>朝治厤之始初利瑪竇之師丁氏學於歐几里得幾何眇恉明季攜<?>其書東來徐光啟李之
藻等為之潤色厥後熊三拔龐<?>迪我等測騐於前湯若望羅雅谷等編纂於後王之春柔
<pb 二十a><rh>格致精華錄　卷一　<sm>厯學部　厯學</sm></rh>
遠記所謂遭逢</p>
<p xx>盛世因其成帙用備疇人之掌遂為一代授時改憲之權輿記曰有開必先顧不信與昔</p>
<p xxx>聖祖仁皇帝論李光地曰厤象算法朕最留心</p>
<p xxx>御製三角形論曰論者謂今法古法不同殊不知原自中國流傳西土大哉言乎楊子曰眾<?>言淆
惑<?>折諸聖臣敬闡</p>
<p xxx>聖訓用冠斯篇</p>
<p>離婁茍求其故千嵗之日至可坐而致也案中厤步算以冬至為始御嵗以立春為始西
厤紀月遂有建子建寅二法顧觀光西月日攷補遺曰西人紀月二法建子建寅如中厤
步算起冬至而紀嵗則起立春也但彼以太陽會恒星為嵗不用閏月又與中厤不同各
宫朔日之度參差不齊獅十七度或十八度雙女十八度天秤十七度或十八度天蝎十
八度寶瓶二十二度雙魚二十度或廿一度白羊二十度金牛廿一度蓋白羊以後日行
縮厤故一月三十度而不足天秤以後日行盈厤故一月三十度而有餘梅文鼎謂西厤
以太陽行滿三十度即為一月亦攷之未盡矣</p>
<p>泥婆羅國頗解推測盈虚兼通厤術事天竺國善天文厤算之術罽賓國遺使進天文經
<pb 二十b><rh>格致精華錄　卷一　<sm>厯學部　厯學</sm></rh>
拂<䔉R>國至王城門樓中懸一大金稱以金丸<?>十二枚屬於衡端以候日之十二時為一金
人其大如人立於側每至一時其金丸<?>輒落鑑然發聲引唱以紀日時毫釐無失案顧炎
武日知錄曰西域人善天文自古巳然蓋不始回回西洋也据顧說知西人襲吾中法不
自今日始矣</p>
<p>虞喜安天論曰古厤日有常度天周為嵗終故久而益差案嵗差說自喜始以冬至度嵗
嵗西移與日月兩交逆行相似西人易為恒星東行冬至不動立法雖殊以為嵗之有差
一也厤學疑問曰天一日一周自東而西七曜在天遲𨒪不同皆自西而東此中西所同
也然西法謂恒星東行比於七曜今攷其度蓋即古嵗差之法耳嵗差法昉於虞喜而暢
於何承天祖沖之劉焯唐一行累代因之講求加密</p>
<p>舊唐書厤志古厤日有常度天周為嵗終故係星度於節氣其說似是而非故久而益差
虞喜覺之使天為天嵗為嵗乃立差以追其變使五十年退一度何承天以為太過乃倍
其年反不及皇極取二家中數為七十五年蓋近之矣案談天集證曰中法自大衍術用
嵗差沿至授時皆以為嵗不及天明季西法獨以為恒星東行近復改從古法始知古不
可輕議蓋使恒星東行而黄道不動則太陰之交逆行五星之交順行何以有順有逆惟
<pb 二十一a><rh>格致精華錄　卷一　<sm>厯學部　厯學</sm></rh>
黄道西移而恒星不動則月五星之交點皆為逆行與黄道為一例天自為天嵗自為嵗
之說雖聖不易巳</p>
<p>律書二十八宿起東壁曰東壁營室危虚須女牽牛建星箕尾心房氐亢角軫翼七星張
注弧狠罰參濁留胃婁奎初案此蓋天通法彼談天家所用也癸已類稿十曰七星在張
之東罰在參之南則日在之度當先參後觜先張後星後人治憲不用其度楊光先與西
人爭惜未明此義俊謂楊以為西人臆說故爭之知其有所本則恍然矣</p>
<p>點在兩至後數度嵗嵗東移故雖冬至亦有加減不得以恒為定也此是西法中一大節
目其法自回回即有之</p>
<p>世本史記厤書索隱引曰羲<?>和常儀臾區伶倫撓隸道容成皆黄帝時人也黄帝使羲<?>
和占日常儀占月臾區占星氣伶倫造律吕大撓作甲子隸首作算數容成綜斯六術而
著調厤案此中國言格致之最古者疇人傳曰世本作篇並言剙造羲和之倫乃占天算
事之始自後日官頒朔類多差忒</p>
<p x>本朝時憲書推步至精蓋</p>
<p xxx>御製數理精<蘊V>考成上下諸篇啟千聖不傳之秘度越漢唐與黄帝之名察度騐先後同揆矣
<pb 二十一b><rh>格致精華錄　卷一　<sm>厯學部　厯學</sm></rh>
凡三百六十當朞之日案即九埶回回術<?>以慗數紀天行之祖秦蕙田觀象授時曰九埶
回回等書以三百六十度紀周天之行而不用奇零其實邵子元會運世法巳<?>然蓋本之
易定為慗數非預襲乎西法也王鳴盛蛾術編七十二曰古厤三百六十五日四分之一
今厤巳將奇數去之就慗數以便算俊謂此西法襲我中法之證</p>
<p>九埶術不推積元案西法亦不推積元放此癸已<?>存稿六曰西洋天地儀書云開闢至洪
水一千六百五十餘年洪水之漢元壽庚申天主降生二千三百四十餘年自闢天地至
崇禎庚辰五千六百三十餘年聖經直解云開闢至洪水二千二百四十二年洪水至漢
元壽庚申天主降生二千九百五十四年自開闢至崇禎庚辰六千八百三十六年非由
積元亦年數不同葢向壁虚造矣俊謂彼以天主紀元妄稱聖經尤謬</p>
<p>新唐書天文志詔一行與令瓚等更鑄渾天銅儀圓天之象具列宿赤道及周天度數注
水激輪令其自轉一晝夜而天運周外絡二輪綴以日月令得運行每天西旋一周日東
行一度月行十三度十九分度之七二十九轉有餘而日月會三百六十五轉而日周天
以木櫃為地平令儀半在地下晦明朔望遲𨒪有凖立木人二於地平上其一前置鼓以
候刻至一刻則自擊之其一前置鐘以侯辰至一辰亦自撞之皆於櫃中各施輪軸鉤鍵
<pb 二十二a><rh>格致精華錄　卷一　<sm>厯學部　厯學</sm></rh>
關鏁交錯相持置於武成殿前以示百官無幾銅鐵漸澁不能自轉<sm>俊案上元三年楊烱\\補校書即備見銅渾
之象作渾天賦見新唐書文藝王勃\\傳舊唐書文苑傳又玉海天文類</sm>遂<藏R>於集賢院其黄道游儀以古尺四分為度旋樞
雙環其表一丈四尺六寸一分縱八分厚三分直徑四尺五寸九分古所謂旋儀也南北
科兩極上下循規各三十四度表裏畫周天度其一面加之銀釘使東西運轉如渾天游
旋中旋樞軸至兩極首內孔徑大兩度半長與旋環經齊玉衡望筩長四尺五寸八分廣
一寸二分厚一寸孔徑六分衡旋於軸中旋運持正用窺七曜及列星濶狹外方內圓孔
徑一度半周日輪也陽徑雙環表一丈七尺三寸裏一丈四尺六寸四分廣四寸厚四分
直徑五尺四寸四分置於子午左右用八柱八柱相固亦表裡畫周天度其一面加之銀
釘半出地上半入地下雙間使樞軸及玉衡望筩旋環於中也陰緯單環外內廣厚周徑
皆準陽經與陽經相銜各半內外俱齊面平上為天下為地橫周陽環謂之陰渾也平上
為兩界內外為周天百刻天頂單環表一丈七尺三寸縱廣八尺厚三分直徑五尺四寸
四分直中國人頂之上東西當卯酉之中稍南使見日出入令與陽經陰緯相固如鳥殻
之裏黄南去赤道三十六度去黄道十二度去北極五十五度去南北平各九十一度强
赤道單環表一丈四尺九寸五分橫八分厚三分直徑四尺五寸八分赤道者當天之中
<pb 二十二b><rh>格致精華錄　卷一　<sm>厯學部　厯學</sm></rh>
二十八宿之位也雙規運動度穿一穴古者秋分日在角五度今在軫十三度冬至日在
牽牛初度在斗十度隨穴退交不復差謬傍在卯酉之南上去天頂三十六度而橫置之
黄道單環表一丈五尺四寸一分橫八分厚四分直徑四尺八寸四分日之所行故名黄
道太陽陟降積嵗有差月及五星亦隨日度出入古無其器規制不知凖的斟酌為率疏
濶尤甚今設此環置於赤道環內仍開合使運轉出入四十八度而極畫兩方東西列周
天度數南北列百刻可使見日知時上列三百六十策與用卦相凖度穿一穴與赤道相
交白道月環表一丈五尺一寸五分橫八分厚三分直徑四尺七寸六分月行有迂曲遲
𨒪與日行緩急相反古亦無其器今設於黄道環內使就黄道為交合出入六度以側每
夜月離上畫周天度數度穿一穴擬移交會皆用鋼鐵游儀四柱為龍其崇四尺七寸水
槽及山崇一尺七寸半槽長六尺九寸高廣皆四寸池深一寸廣一寸半龍能興雲雨故
以飾柱柱在四維龍下有山雲俱在水平槽上皆用銅案西人所製儀器總不能出此篇
之窠臼疇人傳載唐志銅鐵下敚漸字內孔誤作兩孔裹黄誤作裏黄兩方誤作西方今
正</p>
<p>其所測宿度與古異者舊經角距星去極九十一度亢八十九度氐九十四度房百八度
<pb 二十三a><rh>格致精華錄　卷一　<sm>厯學部　厯學</sm></rh>
心百八度尾百二十度箕百一十八度南斗百一十六度牽牛百六度須女百度虚百四
度危九十七度營室八十五度東壁八十六度奎七十六度婁八十度胃昴七十四度畢
七十八度觜觽<?>八十四度參九十四度東井七十度輿鬼六十八度柳七十七度七星九
十一度張九十七度翼九十七度軫九十八度今測角九十三度半亢九十一度半氐九
十八度房百十一度半心百一十度尾百二十四度箕百二十度南斗百一十九度牽牛
百四度須女百一度虚百一度危九十七度營室八十三度東壁八十四度奎七十三度
婁七十七度胃昴七十二度畢七十六度觜觿<?>八十二度參九十三度東井六十八度輿
鬼六十八度柳八十度半七星九十三度半張百度翼百三度軫百度又舊經角距星正
當赤道黄道在其南今測角在赤道南二度半則黄道復經角中與天象合虚北星舊圖
入虚今測在須女九度危北星舊圖入危今測在虚六度半又奎誤距以西大星故壁損
二度奎增二度今復距西南大星即奎壁各得本度畢赤道十六度黄道亦十六度觜觿<?>
赤道二度黄道三度二宿俱當黄道斜虚畢尚與赤道度同觜觿<?>總二度黄道損加一度
蓋其誤也今測畢十七度半觜觿<?>半度又柳誤距以第四星今復用第三星張中央四星
為朱鳥嗉外二星為翼比距以翼而不距以膺故張增二度半七星減二度半今復以膺
<pb 二十三b><rh>格致精華錄　卷一　<sm>厯學部　厯學</sm></rh>
為距則七星張各得本度案此即西士恒星依黄道東移說疇人傳曰日二十八宿距星
去極度舊經新測互有多少梅文鼎據為西法依黄道東移之證疇人傳載唐志舊角之
舊下敚經字今所測當作今測已<?>正</p>
<p>明史厤志回回厤法天周度三百六十<sm>每度六十分\\每分六十秒</sm>宫十二<sm>每宫三\\十度</sm>日周分一千四百四
十<sm>每時六\\十分</sm>刻九十六<sm>每刻十\\五分</sm>其法不用閏月以三百六十五日為一嵗嵗十二宫宫有閏
日凡百二十八年而宫閏三十一日案此西算嵗實所本戴震曰凡百二十八年閏三十
一日是每嵗三百六十五日之外又餘百二十八分日之三十一也又以萬萬乘三十一
滿百二十八而一得二千四百二十一萬八千七百五十此是回回舊法明季西洋人弟
谷測春分時刻定嵗實三百六十五日二十三刻三分四十五秒以十五通二十三刻納
三分再以六十通之納四十九秒共二萬九百二十五秒是為八萬六千四百分日之二
萬九百二十五也以萬萬平之亦得二千四百二十一萬八千七百五千乃知弟谷所定
嵗實雖云測騐得之實暗用回回法耳</p>
<p>五星見伏皆以日度為規日度之運既進退不常星行之差亦隨而增損是以五星見伏
先考日度之行今則審日行盈縮究星𨇠進退五星見伏率皆密近案即五星皆以地為
<pb 二十四a><rh>格致精華錄　卷一　<sm>厯學部　厯學</sm></rh>
心說也厤學疑問曰西人九重天之說第一宗動天次恒星次土次木次火次太陽次金
次水次太陰是皆以其行度之遲𨒪而知其距地有遠近因以知其天周有大小理之可
信者也星之天有大小既皆以距地之遠近而知則皆以地心為心矣西人又嘗言火心
天獨以日為心不與四星同予嘗斷其非是作圖以推明地谷立法之根原以地為本天
之心其說甚明其水金二星舊說多淆亦久疑其非今得門人劉允恭悟得金水二星之
有嵗輪其理的確而不可易可謂發明前人之未發矣</p>
<p>文獻通考象緯攷東西二百五十里差一度乃以赤道下地之大徑而言案西法言里差
赤道大略相似</p>
<p>續文獻通考象緯攷地圓之說以古人八寸之尺言若以今十寸之尺論則二百里而差
一度又東西亦二百五十里而差一度乃以赤道下地之大徑而言若赤道南北則其度
漸狹至南北極之下止一轉丸而巳<?>案此知里差由地圓而然食舊德齋雜著曰地體渾
圓居天之中如雞子黄步算家分天地體為三百六十度人居地上各以所見為地平正
當赤道下則能見南北二極自赤道而北每二百五十里北極出地高一度南極入地低
一度至去赤道九十度則北極當頂自赤道而南每二百五十里南極出地高一度北極
<pb 二十四b><rh>格致精華錄　卷一　<sm>厯學部　厯學</sm></rh>
入地低一度至去赤道九十度則南極當頂是為南北差有定東西無定</p>
<p>律厤志統天術云云案此即嵗實說也觀象授時引江永曰統天術宋甯宗時楊宗輔所
造其嵗實與授時正同又曰二分無甚差故欲得平嵗實須於近二分時測之若高衝行
至春分則二分之距又最大而二至反平矣厤學疑問曰西法最高卑之嵗終故也此足
見西法上推密於授時而後編嵗實又與前編不同亦似更有消長之法徐文定公曰鎔
西人之巧算入大統之刑模惟我</p>
<p x>朝時憲之精碻足以當之矣</p>
<p>七衡冬至日當外衡夏至日當內衡案此寒煖五帶說也厤學疑問補曰西洋厤言寒煖
五帶之說與七衡脗合且北極之下半年為晝半年為夜赤道之下五穀一嵗再熟必非
鑿空歐羅巴實測之算與之相應乃知所述周公受學商高說非無本</p>
<p>天有黄赤二道月有九道此皆强名非實有也如算法用赤籌黑籌以別正負之數厤家
不知以為有九道也案此又宋算用籌之證</p>
<p>西洋算法冬至節氣十四日八十四刻有奇夏至節氣十五日七十二刻有奇以日行距
地遠近不同行有遲𨒪以此詳算置閏閏皆斗指二辰之間此本夏厤洪範云日月之行
<pb 二十五a><rh>格致精華錄　卷一　<sm>厯學部　厯學</sm></rh>
則有冬有夏後人新起爭勝遂失其義左傳云閏者歸餘於終積餘故有終閏於嵗終者
秦法之失漢書高紀秦二年後九月注亦言之矣</p>
<p>厤學疑問一曰西厤之同中法不止一端言日五星之最高加減即中法之盈縮厤在太
陰則遲疾厤也言五星之嵗輪即<段V>目言恒星東行即嵗差也言節氣以日𨇠過宫即定
氣也言各省節氣不同即里差也但中言盈縮遲疾西以最高最卑明其故中言段<?>目西
以嵗輪明其故中言嵗差西以恒星東行明其故是中厤所著者當然之運西厤所推者
所以然之源此可取者也若夫定氣里差中厤原有其法但不以註厤耳非古無今有也
西厤始有者五星之緯度是案梅文鼎此論止言辜較耳尚有未詳盡者中厤太陽太陰
有緯度西厤并及五星之緯蓋西厤因中厤而闡發愈祥大輅椎輪約推中土蓋必悟當
然之運而始識所以然之源五星緯度非西厤始有也</p>
<p>曉庵新法厤法五曰天問圜則九重則七政異天說古有之益知西說原本中學非臆撰
也西厤所矜勝者不過數端疇人子弟駭於創聞學士大夫喜其瑰異互相夸耀以為古
所未有孰知悉具舊法中非彼所獨得乎一曰平氣定氣以步中節舊法不有分至以授
人時四正以定日𨇠乎一曰最高最卑以步朓朒舊法不有盈縮遲疾乎一曰真會視會
<pb 二十五b><rh>格致精華錄　卷一　<sm>厯學部　厯學</sm></rh>
以步交食舊法不有朔望加減食甚定時乎一曰小輪嵗輪以步五星舊法不有平合定
合晨夕伏見遲疾留退乎一曰南北地度以步北極之高下東西地度以步加時之先後
舊法不有里差之術乎西人竊取其意豈能越其範圍又曰西洋新法大抵與土盤厤同
案王錫闡此論巳<?>盡發西人之覆而猶有遺者如西人竊乘除而為比例竊句股而為八
綫𥨱四元而為代數𥨱招差堆垛而為微分積分𥨱開方命分毋數之方面而為綫子數
之羃<?>積而為面皆其證</p>
<p>蠡勺編三十一載張南山曰西法實中法所流傳萬𢟍間復還中國非始行於中國也史
公言幽厲之時疇人子弟散入殊方一也西厤所言寒煖五帶說與周髀七衡合而周髀
漢趙若卿為之䚳二也立天元一法利瑪竇不解而宋秦九韶元李冶能言之三也利瑪
竇撰經天該星名與中國同而丹<?>元子步天歌隋時巳<?>著四也西法言各省節氣不同即
中國里差法五也西洋有借根法名阿爾熱巴拉阿爾熱巴拉者華言東來法六也且用
西法者取其側算之精而巳至紀日于午何如紀子紀月於望何如紀朔是西法有不及
中法者中法固在西法之前也案張南山此說厯舉西學之源既詳且碻未言西法且不
及吾足使彼族頫首</p>
<pb 二十六a><rh>格致精華錄　卷一　<sm>厯學部　厯學</sm></rh>
<p>尚書釋天曰宋太祖時沮渠茂虔獻方物並周髀一卷而西厤五帶之說又全同周髀太
史公云幽厲之後周室衰微陪臣執政史不記時君不告朔故疇人子弟分散則西法即
不必果本羲和有自來矣若回紇家托名黄帝且謂漢武時巳<?>入中國恐未必然吳氏宗
潛曰漢秘史云元狩三年帝遣使詣西域回紇之國謂昔黄帝封姬姓者七十國蚩尤之
亂姬姓者亦奔於回紇其觀象者皆從之回紇今有知天象者在焉乃取之以校五衡五
星十一曜之經緯回紇天文生三人至校其推算氣候𨇠度與漢無異止閏月有差遂留
之咸陽此回回厤入中國之始也案盛百二此論謂西法不必果本羲和亦有自來洵持
平之見東方日中西方夜半案此即東西差也厤學疑問曰所言皆相距六時其相去之
地皆一百八十度此東西差之極大皆細考之則日在極東而東方為日中午時則其地
在極南者必見日初出地而為卯時在極北者必見日初入地而為酉時故又云此四方
者晝夜易處加四時相及又細分之則東西相距三十度必早晚差一時相距十五度必
相差四刻堯分命羲仲寅賓出日和寅餞內日者測此東西里差也俊案明史天文志曰
東西偏度以京師子午線為中而較各地所偏之度凡節氣之早晚日食之先後胥視此
蓋人各以見日出入為東西為卯酉以日中為南為午而東方見日早西方見日遲東西
<pb 二十六b><rh>格致精華錄　卷一　<sm>厯學部　厯學</sm></rh>
相距三十度差一時相距九十度則差三時相距一百八十度則晝夜時刻𠋬反對矣湯
若望曰天啟三年九月十五夜戌初初刻望月食京師初虧在酉初一刻十二分而西洋
意大里雅諸國望在晝不見推其初虧在巳正三刻四分相差三時二刻八分以里差計
之殆距京師之西九十九度半也故欲定東西偏度必須兩地同測一月食較其時刻若
早六十分時之二則為偏西一度遲六十分時之二則為偏東一度今各省差數未得測
驗據廣輿圖計里之方約略條列或不敢甚舛也南京應天府福建福州府並偏東一度
山東濟南府偏東一度十五分山西太原府偏西六度湖廣武昌府河南開封府偏西三
度四十五分陝西西安府廣西桂林府偏西八度半浙江杭州府偏西三度江西南昌府
偏西二度半廣東廣州府偏西五度四川成都府偏西十三度貴州貴陽府偏西九度半
雲南雲南府偏西	十七度</p>
<p>北極下半年為晝中衡下五穀一嵗再熟案此即南北差也厤學疑問曰其距緯皆相去
九十度乃南北差之極大者也細攷之北極高一度則地面差數百十里而寒暑密移晝
夜之長短各異和叔羲叔分處南北以測此南北里差也俊案明史天文志地居天中其
體渾圓與天度相應中國當赤道之北故北極常現南極常隱南行二百五十里則北極
<pb 二十七a><rh>格致精華錄　卷一　<sm>厯學部　厯學</sm></rh>
低一度北行二百五十里則北極高一度以周天度計之知地之全周為九萬里也以周
徑密率求之得地之全徑為二萬八千六百四十七里又九分里之八也凡北極出地之
度同則四時寒暑靡不同崇禎初西洋人測得京省北極出地度分北京四十度南京三
十二度半山東三十七度山西三十八度陝西三十六度河南三十五度浙江三十度江
西二十九度湖廣三十一度四川二十九度廣東二十三度福建二十六度廣西二十五
度雲南二十二度貴州二十四度又以十二度度六十分之表測京師各節氣午正日影
夏至三度三十三分<芒R>種小暑三度四十二分小滿大暑四度十五分立夏立秋五度六
分穀雨處暑六度二十三分清明白露八度六分春秋分十度四分<驚V>蟄寒露十二度二
十六分雨水霜降十五度五分立春立冬十七度四十七分大寒小雪二十度四十七分
小寒大雪二十三度三十分冬至二十四度四分</p>
<p>以三百六十五日謂之經嵗餘四分日之一故四年而閏一日案此西厤言閏所本新法
書西法嵗三百六十五日四分日之一每四歲之小餘成一日因而置閏百年中為慗年
七十五閏年二十五共為三萬六千五百二十五日觀象授時一曰此西人舊法即古法
三百六十五四分日之一也</p>
<pb 二十七b><rh>格致精華錄　卷一　<sm>厯學部　厯學</sm></rh>
<p>春分之日夜分以至秋分之日夜分日下常有日光秋分之日夜分以至春分之日夜分
極下常無日光冬至夏至者日道發歛之所生也故曰運行處極北北方日中南方夜半
日在極東方日中西方夜半日在極南南方日中北方夜半日在極西西方日中東方夜
半凡此四方者晝夜易處加四時相及然其陰陽所終冬至所極皆若一也天象葢笠地
法覆盤案此言地圜之理梅文鼎曰周髀算經雖未明言地圜而其理其算已具其中矣
試略舉之周髀言北極之下以春分至秋分為晝秋分至春分為夜蓋惟地體渾圜故近
赤道則晝夜之長短漸平近北極則晝夜長短之差漸大推而至北極之下遂能以半年
為晝半年為夜矣若地為平面則南北晝夜皆同安得有長短之差隨北極高下而異乎
一也周髀又言日行極北北方日中南方夜半日行極東東方日中西方夜半日行極南
南方日中北方夜半日行極西西方日中東方夜半蓋惟地體渾圜與天體相似太陽隨
天左旋繞地環行各以其所到之方正照而為日中正午其對衝之方在地影最深之處
而即為夜半子時矣假令地為平面東西一望皆平則日一出地而萬國皆曉日一入地
而八表同昏安得有時刻先後之差而且有此方日中彼為夜半者乎二也周髀又言北
極之下不生萬物北極左右夏有不釋之水物有朝耕暮<獲V>中衡左右冬有不死之草五
<pb 二十八a><rh>格致精華錄　卷一　<sm>厯學部　厯學　晷刻</sm></rh>
穀一嵗再熟蓋惟與天同為渾圓故易地殊觀而寒暑逈別北極下地即以北極為天頂
而太陽周轉近於地平陽平希微不能解凍萬物不生矣其左右猶能生物而以春分至
秋分為晝故朝耕而暮<穫V>也若中衡左右在赤道下以赤道為天頂春分以後日軌漸離
赤道而北至夏至而極其出入並在正卯酉之北二十三度半有奇午時亦離天頂北二
十三度半奇其熱稍減而涼氣以生為此方之秋冬矣自此以後又漸向赤道行至秋分
日復在赤道出入正卯酉而正過天頂一如春分熱之甚亦如之則又為其方之夏矣秋
分後漸離赤道而南直至冬至又離赤道南二十三度半奇而出入在正卯酉南正午亦
離天頂南並二十三度半奇氣候復得稍涼又為秋冬是故冬有不死之草而五穀一歲
再熟也又其方日軌每日左旋之圈度並與赤道平行而終嵗晝夜皆平上條言地近赤
道而晝夜之差漸平以此故也赤道既在天頂則北極南極俱在地平可見然但言北極
不言南極者中土九州在赤道北聖人觀象衹據所見之北極出地而精其測算即南極
可以類推然又言北極下地高滂沱四隤而下即地圓之大致可見非不知地之圓也即
如日月交蝕常在朔望則日食刻日月同度為月所掩亦易知之事而春秋小雅但云日
有食之古聖人衹舉其可見者為言皆如是也李光地曰蓋以動靜體性言之實則形氣
<pb 二十八b><rh>格致精華錄　卷一　<sm>厯學部　厯學　晷刻</sm></rh>
渾淪相周古人卵中裏黄之喻是巳術家又以地平為說亦即目所察天在地之上下隱
顯各半而名之爾夫至順極厚非方非平高下相循渾淪旁薄者地之本體然也其南北
兩端以去日遠近為寒暑之差東西以見日早晚為晝夜之度東之夜乃西之晝南之暑
乃北之寒也如是則東西南北安有一定之中南北或以極為中或以赤道為中者亦天
之中非地之中也近天文家侈為獨得痛詆前說惜無以髀蓋之術告之者</p>
<h 2>晷刻</h>
<p>大司徒以土圭之法測土深正日景以求地中日南則景短多暑日北則景長多寒日東
則景夕多風日西則景朝多陰案此測驗之法可悟地圜之理也觀象授時曰環地南北
之外有北極高下為凖而東西之度即所謂景朝景夕者陳懋齡經書算學天文攷曰凡<?>
日在天頂則表無景此惟戴日下則然中國地在日北日在正南故可以景之進退分寸
言而於冬夏至測之景之進退分寸不能過是又曰地渾圓如毬天在地平上見者一百
八十度西人象限之法分地平上為兩象限南北各九十度有極出地度有赤道度有黄
道度皆於兩象中取之食舊德齋襍箸曰里差之法自古為然逮後疇人出亡厥術幾佚
至元耶律楚材西征庚午元厤以尋斯干城為里差之元東加西減而有東西里差郭守
<pb 二十九a><rh>格致精華錄　卷一　<sm>厯學部　晷刻</sm></rh>
敬奏遣官東極高麗西踰滇池南迄朱厓北盍鐵勒几<?>二十七所誌其極出地度並晷景
而有南北里差然有未備也我</p>
<p xxx>聖祖仁皇帝分命臺臣四方行測遂盡取天下郡縣化極出地並偏京師圖繪為輿圖然後言里
差者有攷焉鄒伯奇學計一得上曰據新法算書載周顯王時西人測得二十三度五十
一分二十秒中比例求之是尺五寸之測實諸侯去籍時所改新法厤書曰割圓亦属古
法葢人用圭表測天天圓而圭表直與圓為異類詎能合與此所以有割圓之法也新法
名為八線表云</p>
<p>挈壺氏懸壺以水火守之分以日夜鄭注漏箭共百刻案此漏用慗刻之始觀象授時曰
古刻法晝夜共百刻每刻六分之為六小刻每小刻又十分之故晝夜六千刻每刻六十
分也其散於十二辰每一辰四大刻二小刻共得五百分漢建平中改百刻為百二十刻
若不改分則五十分為一刻十刻為一辰也梁天監中改用慗刻九十六若不改分則每
刻得六十二分有半二法皆不若古用八大刻四小刻之密回回晝夜刻法亦用慗刻九
十六每一辰八慗刻而以四刻為一小時猶夫古法之有初初初一初二初三初四正初
正一正二正三正四也每小時六十分猶夫古法每刻六十分之意而變用之也其度法
<pb 二十九b><rh>格致精華錄　卷一　<sm>厯學部　晷刻</sm></rh>
有初度有一度亦猶古法有初初初一正初正一也周天用三百六十度亦猶晝夜三十
六頃之說也今歐邏巴刻法悉同回回後案明史天文志西洋之說命日為九十六刻使
每時得八刻無奇零以之布算之器甚便又按此即自鳴鐘式所自出也說文漏以銅盛
水刻節晝夜刻百小學紺珠薛季宣云晷漏有四銅壺香篆圭表輥彈西洋自鳴鐘制出
刻漏疇人傳云輥彈即自鳴鐘宋以前有之俊案明馮時可蓬窗續錄曰利瑪竇出自鳴
鐘僅如小香盒精金為之一日十二時凡十二次鳴亦異法也王士禎池北偶談云香山
𡒃有定时臺巨鐘覆其下立飛仙臺偶為擊撞形亦以機轉之俞先生樾茶香室三鈔曰
据續錄此中國有自鳴鐘之始然云一日十二鳴則與今製異据偶談時發響起子末一
聲至午初十二聲復起午末一聲至子初十二聲前揭圓槃晝十二辰俟某時鐘動則
蟾蜍移籌指某位即今自鳴鐘然子初十二聲午初十二聲則與今製尚有異也</p>
<p>初學記二十五引曰㠯銅為器再疉差置實㠯清水下各開孔㠯玉虬吐漏水入兩壺右
為夜左為晝葢上又鑄金銅仙人居左壺為胥徒居右壺皆㠯左手抱箭右手指刻以別
天時早晚葢上以下又引見文選新刻漏銘注案此漢刻漏之制洋人踵事增華於是有
自鳴鐘之製</p>
<pb 三十a><rh>格致精華錄　卷一　<sm>厯學部　晷刻　測景　置閏</sm></rh>
<p>張子信始測交道有表裡案食舊德齋襍著曰此方不見食者人在月外必反見食宣明
本之為氣刻時三差大衍因之有九服測食定晷漏法唐測景使者大相元太測得五百
三十一里八十步極差一度事皆在元前但未精耳日前盈縮略例曰北齊張子信積候
合蝕加時覺日行有入氣差然損益未得其正案此日有高卑加減說也厤學疑問曰問
何以有盈縮曰此古人積候而得之者也秦火以還典章廢缺漢晉諸家皆以太陽日行
一度故一嵗一周天自北齊張子信積候合蝕加時始覺日行有入氣之差而立為損益
之率</p>
<h 2>測景</h>
<p>宋史天文志沈括上景表議略曰測景之地百里之間地之高下東西不能無偏其間又
有邑屋山林之蔽倘在人目之外則與濁氛相雜莫能知其所蔽而濁氛又繫其日之晦
明風雨人間烟氣塵坌變作不常臣在本局候景入濁出濁之節日日不同云云案烟氣
塵氛出濁入濁之節日日不同即西人𫎇氣差所自出也見疇人傳</p>
<h 2>置閏</h>
<pb 三十b><rh>格致精華錄　卷一　<sm>厯學部　晷刻　測景　置閏</sm></rh>
<p>丈元年歸餘於終案癸已<?>存稿六曰舊法二十四氣平分十五日二十一刻有奇易一氣
每年積餘十一日明徐光等啟兼采</p>
<h 2>測器</h>
<p>札馬魯丁西域儀象有所謂兀速都兒刺不定者其製以銅如圓鏡而可掛面刻十二辰
位晝夜時刻又背嵌鏡片二面刻其圖凡七以辨東西南北日影長短之不同星辰向背
之有異又云上加銅條綴其中可以圓轉銅條兩端各屈其首為二竅以對望晝則視日
影夜則窺星辰以定時刻以占休咎案此亦西算所本也厤學疑問補曰此即渾葢之型
模與葢上所嵌圖片及葢上所用之闚筩指尺也渾葢雖利氏所傳然非利氏所創西洋
雖不言占法然有其立象之學隨地隨時分十二宫與推命星家立命宫之法略同史家
未必悉其故而語焉不詳今徵以渾葢一一脗合故曰渾葢雖利氏所傳而非所創且利
氏並不立別名謂為渾葢通憲固已<?>明示其恉夫渾天儀必設於觀臺<?>如法安置渾葢則
懸而可掛輕便利於行遠為行測之所需所以遠國得存其製也</p>
<p>天文志簡儀之後繼以仰儀案此半周象限二儀所本也梅文鼎二銘補注一曰西器或
用一環之半為半周儀或四分環之一為象限儀并因此而益簡之以測渾體初無不足
<pb 三十一a><rh>格致精華錄　卷一　<sm>厯學部　測器</sm></rh>
唐開元十二年南宫說測得大率五百二十六里二百七十步景差有竒皆未為密率案
西法密率說本此</p>
<p>札馬魯丁測器案此又地平儀所本也二銘補注曰札馬魯丁之測器具載史志綫代管
闚實出創制西術本之亦以二綫於地平儀</p>﻿