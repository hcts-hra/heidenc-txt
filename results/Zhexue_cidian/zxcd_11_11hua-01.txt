<pb 542><rh>十一畫　動唯</rh>
<col 2>
<h 2>唯心論</h>　<sm>英　Idenlism (spiritualism)\\法　Idealisme\\德　Idealismus</sm>
<p>純正哲學上之一種見解。以爲實在之終極。與人間意
識中所得而經驗者。相同或相似，是也。說實在之本性
者，有一元論與二元論多元論對峙，而一元論之中，又
有唯心論與唯物論不可知論對峙。自哲學史觀之，主
張唯心論者，古來獨盛。昔在<sl>希臘</sl>,則有<sl>柏拉圖</sl>。謂物質
<pb 543><rh>十一畫　唯</rh>
<col 1>
生滅無常，非真而妄，非實在而但爲實在之所顯現。其
根本的實在，屬於精神的，是爲觀念。世界萬有，卽此觀
念之體系。是說也，可稱唯心論之鼻祖。降至近世，<sl>斯賓
挪莎</sl>排<sl>笛卡兒</sl>一派物心二元論，而倡爲一體兩面論。
以爲物心兩者，根柢實同，但異其顯方面。以單一之
本體，現於彼，則爲物質界，而有延長，現於此，則爲意識
界，而成思惟。是故一切物體，亦可云有心，一切靈魂，亦
可云有體。物心二者之間，非有和製作用，而但有平行
作用，故有謂之平型一元論。自<sl>斯賓挪莎</sl>以來，一元論
乃分途而發展。蓋旣視物心平行說，爲確不可拔之真
理，則不免有側重其一面者。因以所側重者惟根本的
實在，此唯心論與唯物論所由起也。自然科學者之傾
向唯物論，固意中事，而這學者則采唯心論爲獨多。<sl>萊
布尼茲</sl>紹述<sl>斯賓挪莎</sl>之思想，而倡單子論，可謂唯心
<col 2>
論派之至有力者。從單子論，以爲物質與精神之以二
大形式而存在者，惟於現象界爲然。自形而上學以觀，
決非同等之本體。其實在真相，乃屬於精神的者，是曰
單子。單子者，萬有之終極要素也。一切有延長之物體，
不過精神的單子，映入人間知性之一種不完相而已。
其有由認識論方面，以闡發唯心論之本旨者，當推<sl>柏
克立</sl>（Berkley）。<sl>柏克立</sl>以爲物體之本質，悉得分解
爲知覺之要素，是以物體不能離知覺而獨存。凡云存
在，卽被知覺之謂。其後研究這學者，益趨重認識論方
面，而茲說益擅勢力。泊<sl>康德</sl>之批判論出，而認識論上，
殆具定說，尤有利於唯心論派之發展。<sl>康德</sl>云有所謂
「物自身」離乎知性而獨存，故卽位其立足地，不越乎
「不可知的一元論」之外，固無不可。然彼又謂可經驗
之物體界，不外實在之所顯示於吾意識中者，斯則大
<pb 514><rh>十一畫　唯</rh>
<col 1>
足爲唯心派張目。其後祖述<sl>康德</sl>之思辨哲學，益趨於
非經驗之方面，頗爲自然科學者所不滿。寖焉有輕蔑
哲學之風，而唯心論因知暫衰。<sl>德</sl>國學人，一時盛揚唯
物論。然未幾『歸還<sl>康德</sl>』之聲大作。<sl>朗格</sl>（Lange）
旣從認識論上，首發攻擊唯物論之矢。而<sl>費希奈爾</sl>
（Fechner）<sl>陸宰</sl>（Lotze）諸人，更公然從形而上學
方面，起爲建設唯心論之企圖。當是時，諸家之唯心論，
概從<sl>康德</sl>之思想而來，而各有其特色焉。事就<sl>康德</sl>以
後之唯心論，畧述如次。</p>
<p><sl>康德</sl>學說中，於物自身一語，解釋本未明確。彼謂現象
之自然界，乃吾人有所受感覺中，從主觀形式以按排
之，然後生起。然則授與此感覺者爲何。夫曰，現象因感
覺而成立，是感覺之源，仍不得不求諸現象，卽不得不
爲物自身，是其間明明有矛盾在。<sl>康德</sl>固謂「形式」
<col 2>
「範疇」等，但可適用於現象界，而不適用於本體界，
則不當更謂物自身與感覺之間，有因果的關係。後之
學者爲欲除茲矛盾，於是分途而進行。一則反乎<sl>康德</sl>
之法，以認識外界之存在，是爲信仰哲學。一則否定物
自身，遂以構成唯心論派之體系。首之者爲<sl>斐希德</sl>
（Fichte）。<sl>斐希德</sl>明言自然界之根柢，乃精神所產生
者。<sl>謝林</sl>（Schelling），<sl>詩萊爾馬哈</sl>（Schleiermacher），
<sl>席勒爾</sl>（Schiller），<sl>希勒格</sl>（Schlegel），<sl>黑智爾</sl>（Hegel）
，<sl>叔本華</sl>（Schopenbauer），之徒，俱與此思想同。
所異者，則在對於精神一語之解釋。且是派哲學，皆不
從機械的因果的，以說明萬有，而但從目的論方面立
言。但其視萬有之墓地何在，見地各殊耳。又<sl>康德</sl>雖假
定物自身之存在，而於物自身之爲多爲一，未嘗明言
之。從其說，似認有物自身，爲物質的感覺之淵源，亦認
<pb 545><rh>十一畫　唯　</rh>
有物自身，爲精神的想像之根柢。申言之，卽以爲有主
觀之本體，有客觀之本體，而其真性，兩俱不可認識者
也。然若謂此物自身，於特界心界各一，或謂物界心界，
各有多術可分別之物自身，則顯與<sl>康德</sl>之認識論相
戾。康德固言，數理學惟對現象界爲有效，是則「數」之
觀念，明不適用與物自身界，故不得云，物自身有數可
別。卽不得不云，萬有爲渾一之本體。諸家之同歸於一
元論者，以此。蓋<sl>康德</sl>僅言物質現象之與精神現象，自
然之與自由，其根柢是否同一，蓋未可知，而紹承其思
想者，則依然以至爲同一者，<sl>康德</sl>之解認識問題也，
以爲如解自然一語之義，不外待主觀形式而存在之現
象界，則吾人之悟性，亦惟就自然界之形式，得有失天
的認識。申言之，卽謂悟性之先天認識者，惟於悟性
自身所產之境界內爲然也。今若移茲論法，施諸唯心
<col 2>
派之結論，亦可曰，不獨萬有之形式，爲有心意所產，卽其
材質亦然。故人間心意，能對於自然界，而有毫無制限
之先天認識。故雖謂吾之心意，可不假經驗或觀察爲
輔助，而但由先天的之純粹思考，以認識萬有，無不可
者。是故唯心論諸家，自<sl>席勒爾</sl>外，無不輕視經驗，而專
採先天的研究法者。<sl>斐希德</sl>適用此法，以演繹人事現
象，而<sl>謝林</sl>更推諸自然現象之間。及<sl>黑智爾</sl>創說辨證
法，愈益網羅天人，詳闡無遺。由前以觀。可知諸家所同
具之特徵，皆從<sl>康德</sl>思想中嬗蛻而出矣。</p>
<p><sl>斐希德</sl>目宇宙原理爲道德的。力言，萬有之目的，惟@
道德的活動。蓋<sl>康德</sl>嘗於<wl>實踐理性批判</wl>中，言解決@
宙人生之深邃問題者，意志爲之。故精神作用中，量＠
上位者，惟有道德的理性。又假定意志爲有自由者@
謂此自由，不能於現象界得之，惟存於本體界。<sl>斐希德</sl>
<pb 546><rh>十一畫　唯</rh>
<col 1>
采茲二誼，以與其唯心論結合，而自組體系。史家謂之
倫理的唯心論（Ethical idealism），又謂之道德的
意志一元論。其說，以爲世界之絕對者，卽是「以道德
的活動爲其本質」之精神。特名之曰純我，或曰實我，
與「經驗我」對舉。又或名之曰「絕對我」，與「相對我」
對舉。以示此所言「我」，與統稱彼我只「我」不同。曰，
『萬有雖殊，而窮厥根原「大我」而已』。問旣云萬
有惟我，何以我之外，有非我界，精神界之外，有物質界。
且旣云有經驗我與相對我，是則大我非一，而仍與小
我并立著，斯又何說。<sl>斐希德</sl>釋之曰『此爲欲實現「絕
對我」之本性而起者也。絕對我只本性，卽是道德的
活動。而茍實現此活動，須先由外界存在，有小我對立。
何以故，道德云者，由於脫外界之羈束，而獲自由，又起
自多數個人相對之間。如其外界，無小我，道德已無
<col 2>
可得而名。是故人不可不出其道德的努力，以克個性，
以攻物慾。而克之攻之，不可不先有可以克者，可以攻
者。是故萬有也者，觀乎其內，則爲渾一，爲本體，爲精神
的。觀乎其外，則爲殊多，爲個體，爲物質的。其內存者，而
對於外著者，獲得勝利，斯之謂道德。要言之，爲有絕對
我，欲實現共道德的活動之本性，故別一我與多數
「個體我」之外。又限制自己，面對「我」以造出「非我。」
其有物質界自然界之稱業以此。』彼有謂『道德律也
者，卽是使純粹衝動戰勝感性衝動而制御之至命令。
由來感性衝動，所欲只在快樂，而求滿足於外物。純粹
衝動不然，所欲卽在活動，而求滿足於自身。但凡衝動
之發，必有滿足之感與俱，故雖在純粹衝動中，必含快
樂在內。然人之於此，不當以滿足爲其行爲之鵠。道德
非他，爲活動二活動之謂，是故根本之惡德，莫如不活
<pb 547><rh>十一畫　唯</rh>
<col 1>
動。是故精進無疆，自強不息，實爲人間本分。而人生所
以有高上恉趣者，卽存乎斯。』其爲祖述<sl>康德</sl>之嚴肅
主義，炳然也。後有<sl>謝林</sl>反對其說，而昌爲美德唯心論
（Esthetical idealism）。</p>
<p><sl>謝林</sl>之思想，前後屢有變遷，故名其學說者，因時期而
相異。其始也，本但守<sl>斐希德</sl>之說。繼漸疑其自然觀之
猶有罅隙，謀所以彌縫之，而立足地一轉。蓋如<sl>斐希德</sl>
所說，自然界之所由存，第爲精神活動之障礙物，則是
自無目的，自無生命者，於義究未協。爰爲之說曰，『所
謂自然界，卽精神自身之在發展途中者。非徒對精神
而有目的，又自有其目的焉。方其發展也，於最低級，則
爲物質，但由引力拒力之關係以起。此非根本的實在，
不外精神的勢力之成果耳。漸進而上，以達於自然界
之極點，是爲人間。而人間精神之發展，又自有階級，由
<col 2>
最低之感性，漸進而上，以現實其道德的互動，爲至高
之目的。所謂精神哲學，卽取精神發展之階級，而考究
其論理的關係者。故凡研究哲學，宜以自然哲學始，以
精神哲學終。』世稱<sl>謝林</sl>初期之哲學，曰物理的唯心
論（Physical idealism。）其以道德活動，爲精神之目
的，則猶之<sl>斐希德</sl>之思想也。然其后隱受浪漫派之影
響。遂又取<sl>康德</sl><wl>斷定性批判</wl>中之天才論，而移此精神
目的於藝術。於是乃有美的唯心論之目。蓋<sl>斐希德</sl>嘗
言，吾人由意識活動及無意識活動之關係，而有學理
的與實踐的之知識學，兩兩并立。故<sl>謝林</sl>卽本公義而
衍之曰，『若意識而爲無意識所規定，則此「我」乃學
理的。無意識而爲意識所規定，則此「我」乃實踐的。足
使此無意識活動與意識活動，渾然克葆其諧和者，厥
惟藝術。惟有藝術天才者，能於無意識而有意識之活
<pb 548><rh>十一畫　唯</rh>
<col 1>
動中，使人間之理性，圓滿發現。』<sl>謝林</sl>又批評<sl>斐希德</sl>
絕對我之說，而立同一哲學之名。曰，『絕對我一語，矛
盾之觀念也。豫想有「非我」在，則我爲非我所限制，卽
不得云絕對。縱謂如此制限，我自爲之，而無論我自製
限，或爲他所制限，均之有制限也。準是理以推，則不獨
「我」非絕對，卽「非我」亦非絕對。故謂之絕對，不得不
爲我與非我之同一者。易言之，卽自然與精神主觀與
客觀之渾然融合而無可別者是。宇宙根柢，卽存於我
與非我之同一。此同一性，亘萬有而常存，隨所至而昭
著。祗以我非我二者之中，其一較居優勢，區別斯起。以
非我居優勢，則謂之自然界。以我居優勢，則謂之精神
界。最善示此同一性，而因知以得絕對之圓滿相者，惟
有藝術。藝術上之天才活動。其兼含有意識的要素與
無意識的要素也，爲等分量。方其從事製作，固意識其
<col 2>
製作之目的。此精神的也，而製作之中，毫不泥乎規矩
準繩，而自與規矩準繩合，與自然合。故曰，惟有天才者，
是故藝術者，大絕對中之小絕對也。』<sl>謝林</sl>之美的唯
心論，大略如此。逮其末期，更旁擷<sl>詩萊爾馬哈</sl>之神學
思想，而變爲宗教的唯心論。茲誼，留俟後文述之，先術
浪漫主義及<sl>希勒格</sl>之美德唯心論，庶幾<sl>謝林</sl>之思想
所由出，不難於窺知也。</p>
<p>浪漫主義（Romanticism），本以文藝爲中心之一種
思潮。由反對古典主義而起。其人不一，而最足代表之
者，首推<sl>希勒格</sl>。是派斥客觀，輕法則，而@重主觀主義
及自由主義。<sl>希勒格</sl>之言曰，『詩人之意志及性情，自
其本身外，不許更有何等法則。』卽此一語，以顯浪漫
主義之大體而有餘矣。顧不獨文藝，此派又適用其主
<pb 549><rh>十一畫　唯</rh>
<col 1>
義於一般生活。其說道德也亦然。以爲天才之所爲，不
當受世間義理或道德之束縛，但感情所要求者，卽有
絕對價值。是乃一純粹之主管的生活感情的生活，視
爲精神發展之極點者。故世稱之曰主觀的美的唯心
論（Subjective-xsthetical idealism）。至<sl>席勒爾</sl>之
說，與是迴反。<sl>席勒爾</sl>紹承<sl>康德</sl>思想，於其<wl>美育書簡集</wl>
及<wl>優美與威嚴</wl>二書中見之。其作「美」之定義也，曰，
『是現象界假象中之自由。』其意，以爲『美的現象，
旣在現象界之中，則亦在因果律之中，而於美的靜觀，
乃故使之不從因果律，而視之恰如自由然。是美的過
程，不受純粹理性之拘束也。且亦不受實踐理性之拘
束，何則，蓋美之爲美，與云「滿足」云「善」，全不相同。此
非感性衝動之對象，而亦非道德衝動之對象。旣不似
感性衝動，有關乏及需要之感，亦不如實踐理性之樸
<col 2>
真而嚴肅。人間美的生活，皆自游戲衝動而發。其間一
切意志，一切慾望，寂然弗動，默然無關。是故人之囿於
感性。牽於物慾者，茍欲導之以道德，莫如先之一美的
生活。美也者，所以祛人性鄙陋，進而爲高上之知識
及道德，拓展餘地。吾人之在感性狀態，易爲自然勢力
所操縱。至於美的生活，始脫自然之羈紲。及入道德的
生活，不獨不爲自然所束縛，且進而抑遏自然。』第由
斯說以觀。是<sl>席勒爾</sl>之置重美的生活者，亦非以美的
生活其物故，而甯以其爲道德生活之手段故。其思想
似於<sl>斐希德</sl>爲近。顧由他說以觀，則又似謂美的生活，
有絕對之價值，而反置道德生活與其下。其<wl>美育書簡
集</wl>中，有云，『使感性衝動，而猶有俟乎道德衝動之抑
遏，則終不得許爲圓滿之人間。其可云圓滿者，必此兩
種衝動，各得其所，不相衝突，或且渾合一致。故真可謂
<pb 550><rh>十一畫　唯</rh>
<col 1>
之人間者，惟於遊戲間得之人。人方遊戲時，內心之衝突，
皆盡屏歛。其感性方面，旣爲高上之情操扶之而上，而
又決不倚賴意志之努力，以制御情操。此依隨自然性
向，而又適合道德法則者。如斯狀態，當名之曰「美
魂」（Beautiful soul）。人生之最高理想，卽在求
所以達斯狀態者。而欲達斯狀態，不可不假道於美育。
惟有美育在，然后感性对于超感性之不调和，乃能杜
绝，而完成之人格，於是乎可以實現。』審是，則<sl>席勒爾</sl>
於美的生活與道德的生活之孰高孰下， 言之仍未明
徹。其所著<wl>優美與威嚴</wl>一書中，亦有與此類似者，茲未
能備引。要之，彼以「優美」及其反面之「威嚴」， 并置
諸最高地位。旣以人性之調和爲至善，而於理性對感
性之勝利，亦甚重視之。學者或稱<sl>席勒爾</sl>之說，爲倫理
的美的唯心論（Ethico-æsthetical idealism），所以
<col 2>
示別於<sl>謝林</sl>之美的唯心論也。又<sl>席勒爾</sl>之唯心哲學，
有獨異與諸家者，則爲反對思辨的研究法一事。觀其
所遺<sl>洪保德</sl>（Humboldt）一書，有嫌棄思辨哲學之
語，可以徵之也。</p>
<p><sl>詩萊爾馬哈</sl>之宗教觀，以感情主義爲中心點。又置重
主觀的經驗，乃所謂純主觀主義，而與正統派之客觀
主義相反者。謂爲浪漫派思潮之代表，固未爲過。從其
說，『宗教之本體，不存與教義或神學等空理，亦不
＠於宗儀或戒律等等行爲，特以其於宇宙本原，有美
的關係在。人之於神，由此而葆持其絕對的憑依之感。
斯卽所謂敬虔之情。用意制吾一切行爲一切的心態者，
此情也。人惟憑依夫絕對者，乃得分有宇宙精神，而與
絕對者一致。故精神活動之造其極者，惟有宗教。』世
稱<sl>詩萊爾馬哈</sl>之思想，曰宗教的唯心論（Religious
<pb 551><rh>十一畫　唯</rh>
idealism），又曰美的宗教的唯心論。<sl>謝林</sl>晚歲，頗浸
染此思想，故仿<sl>斯賓挪莎</sl>之先例，而於其同一哲學中
之所謂絕對者，特命之曰神。在昔新<sl>柏拉圖</sl>派，嘗謂神
之自己直觀，卽是觀念。<sl>謝林</sl>襲取斯旨，置觀念於神與
個物界之間。謂此觀念，乃個物之原型。而更剏爲頗丁
（Potenz）之名。云示絕對者所分化。又方其發展之階
段中，頗丁與觀念一致。由是更延神之人格性，言三位
一體，不啻化爲神秘主義之接神論（Theosophie）矣。
<sl>黑智爾</sl>持極端之主知主義，與<sl>斐希德</sl>之主意說，<sl>謝林
希勒格</sl>持極端之主情說，適相反對，以爲『絕對者，非他，理
性（Logos）是巳。此理性，非所以產生論理的過程者，
而卽指論理的過程之自身。哲學之爲事，卽在由人間
理性之論理的發展，以追溯宇宙理性之論理的發
展。』其爲論理的發展之法則者，<sl>黑智爾</sl>謂之辯證法。
<col 2>
曰，『自然與精神，乃此發展中二大階段。無意識的之
自然，意識的之精神，皆理性也。而萬有發展之目的，亦
卽存乎理性，但此爲自身意識的之理性耳。絕對之理
性，經理無機界有機界無數階級，進而至於人間，遂爲
人格化。是故精神發展之造乎極者，在能以有涯之個
人精神，自意識其自身之無涯而絕對。夫是之謂絕對
的精神。是之謂真理。如藝術宗教哲學三者皆是。此三
者中，皆能令個人精神，與絕對者合一。顧其所合一之
法，迴不相同。藝術以直觀之形式，表絕對的精神，宗教
則以感情之形式表之，哲學則以概念之形式表之。其
在藝術，則吾觀真理。其在宗教，則吾感真理。其在哲學，
則吾思真理。雖然，絕對者，理性也，論理的過程也人而
欲把捉絕對者，與其以直觀或感情之形式，莫如以思
考。是故藝術宗教二者，猶未足稱精神發展之極點，獨
<pb 552><rh>十一畫 唯</rh>
<col 1>
至哲學，乃能以完全之法，把捉真理。謂此爲絕對的精
神中居最上位者，可也。』要之，<sl>黑智爾</sl>乃以思考的學
問之哲學，代<sl>斐希德</sl>之道德，及<sl>謝林希勒格</sl>等之藝術，
<sl>謝萊爾馬哈</sl>之宗教者。自其所稱宇宙原理之性質及
萬有之目的而言，友自其哲學之研究方法而言，俱論
理主義也。故世稱論理的唯心論（Lngical idealism），
又稱泛理論。</p>
<p>有取<sl>斐希德</sl>，<sl>謝林</sl>，<sl>黑智爾</sl>三家之說，而揭其區別者，以
<sl>斐希德</sl>謂客觀之非我，乃主觀之我所產出，故名之曰
主觀的唯心論（Subjcctive idealism）。<sl>謝林</sl>之初期，
謂客觀之自然界，卽是方在發展中途之精神，故名之
曰客觀的唯心論 （Objecgive idcalism）。 又<sl>黑智爾</sl>
謂絕對者爲理性，而自然及精神，皆其階段，故名之曰
絕對的唯心論 （Absolute idealism）。
<col 2>
<sl>斐希德</sl>諸家，雖特色不同，而其以知性爲根本原理，則
一。故統謂之合理的唯心論（Rational ldealism）。別
有承認<sl>康德</sl>物自身之說，而謂漙遍原理，終不可知，其
可知者，是個體原理。命之曰意志，且以此意志爲唯一
之絕對，而謂表象界之精神云云，物質云云，不外此意
志所顯現者。是則<sl>叔本華</sl>之泛意論也。其立言，恰與<sl>斐
希德</sl>諸家相反，人故稱之曰非理的唯心論(Irrational
idealism）。蓋對合理的而爲言也。又以其名意
志爲個別原理，故亦謂之個體論的唯心論(Indivldualistic 
idealism），而稱<sl>斐希德</sl>諸家之說，爲普徧
論的唯心論（Universalistic ＠dealism）以別之。</p>
<p>以上所述，皆<sl>康德</sl>以後之唯心論，又謂之同異哲學。是
皆假定所謂「絕對，」以爲其根本原理者，故絕對的
唯心論一語，有時不以專指<sl>黑智爾</sl>，而從廣義，合此派
<pb 553><rh>十一畫 唯</rh>
<col 1>
同一哲學者以名之。與此反對者，則有<sl>赫爾巴特</sl>
（Herburt）之多元論。<sl>赫爾巴特</sl>之說，不外取<sl>萊布尼
茲</sl>之所謂單子，以當<sl>康德</sl>之所謂物自身。謂之多元的
唯心論，亦宜。</p>
<p>十九世紀之初，絕對的唯心論，風靡<sl>德</sl>國哲學界。稍後，
人心漸厭棄之，譏其務思辨而忘經驗也。於是多舍
哲學而就科學。主張唯物論者，代唯心論而得勢。<sl>福格</sl>
（Vogt）倡之於前<sl>摩理邵特</sl> （Moleschott） <sl>畢希勒</sl>
（Düchner）之從和之於後。顧不久卽衰。一八六〇年
面還，『復歸<sl>康德</sl>』之聲，譁然以作。所謂新<sl>康德</sl>派者，
由是興起。<sl>朗格</sl>之撰<wl>唯物論史</wl>，從認識論上，以揭唯物
論者之短，而<sl>陸宰</sl> （Lotze），<sl>費希奈爾</sl> （Fechner），<sl>哈
特曼</sl> （H@ntmann），<sl>馮德</sl> （Wundt）等，復各新組體
系。是諸家者，@主唯心論，或近似唯心論， 而要有一特
<col 2>
色與夫十九世紀前半之唯心論者不同。彼用思辨法，
純從絕對以說明萬有。此則逆其道而行。寧自個特之
事實，直接之經驗，爲發足地，以遠於絕對。蓋皆從自然
科學者實證論者，受有直接或間接之影響，宜其然也。
<sl>費希奈爾</sl>本其精神物理學上之見解，而用<sl>斯賓挪莎</sl>
之平行說，以建設世界觀。謂世界之精神物質二元，其
相關係，與心身之一體而兩面者，無以異。更假唯一絕
對之神，以爲其立論根柢，而謂萬育在神之中，故凡物
皆有心。是謂泛心論。實卽唯心論之一種也。<sl>馮德</sl>所說，
亦近似<sl>費希奈爾</sl>之主張。承認世界精神之存在，而尤
置重意志反面以爲萬有之中，悉包含個體意志，兩個
體意志之統一者，則名之曰間體意志。彼所云@體意
志，因非如思辨哲學家之所謂絕對，以之爲一切存在
之根原。甯由一切協力，如始實現者。要之二家皆從真
<pb 554><rh>十一畫 唯</rh>
<col 1>
象的事實的出發，而與絕對的唯心論，同其歸宿者也。
<sl>陸宰</sl>之立足地，本近於<sl>赫爾巴特</sl>，乃自現象以立言者，
而其結局，則近於泛心論。彼謂『變化之態可知，而所
以支持此變化之事物不可知。知夫變化之底裹，更有
恆常者存在，此獨人間意識中爲然。以所謂「自我」之
恆常的實體，支持種種變化態，而統一之，此固我所得
而自覺者也。故如謂外界事物，非精神的者，卽不能有
是統一，亦卽不得云存在。事物而果存在者，其爲精神
的，早旣無疑。』是其泛心論之旨趣，顯然矣。彼又曰，『有
之爲言，起於相關。茍無相關，卽無事故，又何從說明一
切。故吾人不得不承認有惟一之本質，能苞舉萬有者。
惟視萬有爲絕對之制約，然後可以理會萬有。此絕對，
莫可名。自本體論而言，則名之曰漙遍的實體。自宗教
而言，則名之曰人格的真宰。』是亦以說明現象始，而
<col 2>
終達於絕對的唯心論者也。<sl>陸宰</sl>又日形體世界，爲價
值世界之手段，而謂理會形而上學者，必以論理學爲
之錀。質言之，卽謂一切事物，皆爲實現「至善」而起。故
有本此見地，而名其學說，爲目的論的唯心論（Teleoiogiscal 
idealism）者。至於<sl>哈特曼</sl>之爲學，本以調
和哲學與自然科學，爲其惟一職志。其重經驗，尚實證，
自不讓於前述諸家。而彼之所謂泛靈論，所謂無意識
哲學，以「無意識」爲絕對。謂夫理性與意志，卽是絕對
之兩屬性。是不啻<sl>叔本華</sl>之泛意論與<sl>黑智爾</sl>之泛
理論，結合爲一。其立足地，與同一哲學者無殊。彼雖以
超絕的唯心論，諷當世之新<sl>康德</sl>派，而自命其說曰超
絕的實在論 （Transendentaler Roalismus），然
固他人所弗承，仍以絕對的唯心論目之也。四家之外，
別有<sl>倭鏘</sl> （Eucken）。谓永久统一之意识的人格方
<pb 555><rh>十一畫 唯</rh>
<col 1>
是實在。故哲學之究竟價值，存乎滿足人生之各方面
要求。世稱其說曰論理的宗教的唯心論。</p>
<p><sl>英</sl><sl>法</sl>學者，昔多傾向經驗論實證論，而主張唯心論者
甚罕。其在<sl>法</sl>國，惟<sl>比侖</sl> （Maine de Biron），<sl>路瓦
耶克拉爾</sl>(Royer-Collard）一派之心靈論，由反對
感覺論而起。厥後<sl>柯常</sl>（Counin）繼之，參以<sl>蘇格蘭</sl>
哲學及<sl>德意志</sl>哲學，卽世所稱折衷學派者，思用其非
物的心理說，以建設形而上觀。是諸家者，可數人唯心
論之列。今則有<sl>柏格森</sl>（Bergson），倡說直觀哲學，而
以世界爲持續相。云此純持續，卽是真實在。訴諸直觀，
乃可體得。其言持續，固就世界過程言之，實卽就意識
過程言之。故評者，亦謂其巧於翻譯<sl>謝林</sl>之思想，而以
唯心論目之也。在<sl>英</sl>國，昔惟主張感覺論之<sl>柏克立</sl>
（Berkcley），言精神及神授觀念外，無一存在。可云，明
<col 2>
揭唯心之幟者。自茲以往，嗣響渺然。常識派之<sl>哈爾
爾敦</sl>（Hamilton）往往運用<sl>康德</sl>思想，頗含唯心論
者之色彩耳。降至十九世紀之後半，始有所謂新<sl>康德</sl>
派又謂之新<sl>黑智爾</sl>派者崛起。<sl>格林</sl>（Green）實爲之
魁。此派固屬絕對的唯心論，而其採取科學的研究法，
甚與<sl>費希奈爾，馮德</sl>諸家態度相同。卽如<sl>格林</sl>所說，不
外以人之認識慾望等，爲研究之初基，以闡明精神的
原理之必要，而由之推論神的意識者也。承此派之後，
更有側重經驗的主義的方面，而謂惟人格是實在者。
是曰人格的唯心論（Tersonal idcalism）。惟所解人
格之義尚未一致。或以自意識的人格爲限，而否認絕
對，則近於多元論。或視萬有皆具人格，則等於泛心論。
又或欲於各個的人格之上，更立最高原理，則是複歸
於絕對的唯心軍也。自此外，別友<sl>愛默生</sl>Enerson
<pb 556><rh>十一畫 唯</rh>
<col 1>
一派之超絕哲學，置重神的直觀，而以精神爲唯一
之實在。世謂之曰<sl>新英蘭</sl>唯心論。此乃遙承<sl>謝林黑智
爾</sl>單之影響者，自可隸諸絕對的唯心論之下（參閱
人格的唯心論及超絕論條）。要之皆從批評家之見
地，而異其命名者也。</p>
<p>此語，從認識論方面言之，則譯作觀念論。用之倫理學
美學等，則譯作理想論或理想主義別見各該條。</p>