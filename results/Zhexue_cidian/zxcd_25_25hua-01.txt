<pb 995b><rh>二十五畫 觀</rh>
<col 1>
<h 2>觀念</h>　<sm>英　Idea\\法　Idée\\德　Idee</sm>
<p><sl>希臘</sl>語之，íδ<010>a， 由「觀視」之動詞而轉，含有外觀
（Ansehen，）形（Gestalt，）像（Bild，）原型（Urbild）等
意在內。謂以外的事物之形像，見諸心中也。或譯表象，
亦譯寫象。用法有廣狹之別。</p>
<p><001>以最廣誼用之，則一切由認知作用而產出者之總
稱。無論其爲應刺激而起者，或起自再現作用者，又無
論其爲正常，或非正常，舉凡感覺，知覺，幻覺，錯覺，想念，
想像，概念等，胥可括入「觀念」一名稱之下。質而言之，
凡人平日漠然所感或所認所思者，俱觀念也。或如<sl>笛
<col 2>
卡兒</sl>（Descartes），主先天觀念論，而以生來自具之觀
念，當意識之內容，或如<sl>陸克</sl>（Locke），主後天觀念論，
而謂精神如白紙，一切觀念，全由經驗以生，其所言觀
念，用法皆如此。至<sl>柏克立</sl>（Berkeley），<sl>休謨</sl>（Hume）
二家，始相次限制其意義。</p>
<p><002><sl>柏克立</sl>始亦用觀念爲最廣義，後乃立觀念與想念
（Notion）之別。彼謂『對於吾人所知者，或所思者，概
以觀念稱之，殊未愜當。吾雖能有「心靈（此心靈賅有
限者無限者言之，無限的心靈，卽靈魂及神是也。）及
其關係」之想念，而不能有其觀念。』於是觀念一語，
專施於有形體可感之事物的心像。<sl>柏克立</sl>曰：『物體
者，予之觀念也。』茲所云觀念，蓋指所知覺者。觀其以
“Esse est percipi”（存在卽被知覺之謂）一語，爲其
表示唯心論之特徵，可以推知。</p>
<pb 996a><rh>二十五畫 觀</rh>
<col 1>
<p><003>至<sl>休謨</sl>立印象與觀念之別，而觀念之誼益狹。<sl>休謨</sl>
所言印象，指凡感覺或感情等，初現於吾心中之狀態。
譬如展書籍而讀之，啖殽饌而味之，以及吾人眼前所
愛所懀所欲所惡所喜所悲者，皆是印象，而觀念，第指
此印象之再現者。易言之，所既知所既感之事物，浮起
於胸中，斯乃觀念之謂也。披書而讀，是印象，閉目而思
書中之文，便是觀念。顧物而樂，是印象，拊膺而索往日
之歡，便是觀念。自<sl>休謨</sl>而後，學者率用觀念於狹義。凡
應當時之刺激而起者，特名之爲感覺或知覺，與<sl>休謨</sl>
所云印象相當。其無刺激而自起之心像，卽如想像，概
念，記憶，心像之屬，始稱以觀念也。</p>
<p>此誼之觀念中，其有如原感覺而再生者，謂之單純觀
念（<sl>英</sl> Simple idea），譬如云「白」云「滑」云「甘，」是
等感覺再生時，皆所謂單純觀念。然此種觀念，其純粹
<col 2>
者難得，與純粹感覺之難存於吾心，正無以異。在成人
意識中，尤然。一思及白，則「雪」「粉」等等個體觀念，實
已牽連及之，一思及甘，則「果」「糖」等等個體觀念，實
已牽連及之，故皆非其純粹者。又綜合多數之單純觀
念，以作成代表箇體之心像，是謂箇體觀念（<sl>英</sl>Individual
idea）。如以「白」「滑」「輕」「薄」種種單純觀
念結合爲一，而得所謂「紙」之觀念，是卽個體觀念也。
其非代表一個體，而代表多數個體者，謂之一般觀念。
如以一書代表一切書，以一硯代表一切硯，是也。若其
觀念之內容，乃有嚴密規定者，則曰概念。以上所列各
觀念之次第，惟爲便於解說計，從抽象而得名。至於觀
念之生起，固非必循此次第而進行者，無論也。</p>
<p>個體觀念一般觀念及概念等等，以何狀態而存於意
識？此問題，有大可注目者。試即一般觀念言之，如汎言
<pb 997b><rh>二十五畫　觀</rh>
<col 1>
「馬，」方吾此時，非有所謂馬之普遍心像，非真有所謂
「非白非黑非大非小非<sl>關東</sl>產亦非<sl>阿刺伯</sl>產」之馬，
存吾意識中。雖泛然思馬，而存於意識者，仍不外個體
心像，如吾所熟知「色澤如何」「體格如何」之單特之
馬，不然，則是「馬」之字，或「馬字」之音也。故吾決不能
有所謂「馬」之一般觀念，但以所見單特之馬，或其字，
或其字音（此即視覺聽覺筋覺等之再生，）代表「一
切馬」而）巳。曰有一般觀念者，實按之，則亦「以單特之
個體心像代多數個體」之謂。惟當是時，吾心在得一
普泛之馬，雖有單特之箇體心像，自然伴之以起，而此
心像，不至成主要之作用。世謂語言文字，於觀念之保
存及發達上，最關重要者，卽由此理。何則？如前例，茍不
假言文爲助，直欲以「單特之馬」之心像，代表「一切
馬，」則附屬此「單特之馬」之種種要素（卽如色澤高
<col 2>
矮大小等），或非其所须者，又或足以相妨者，皆将相
随而起。惟有言文在，乃可彌茲缺失爾。此第就一般觀
念而言，推諸個體觀念，亦復如是。二者非有性質之異，
但有程度之差也。仍藉前例明之。吾於此，有一某某馬
之個體觀念，則此馬之一切位置，一切狀態，卽如「立」
「臥」「嘶」「走」等等，皆由此一個體觀念代表之。然不
能有一非立非臥非嘶非走之馬，以爲吾心像，其心像
中之「此馬，」實卽有一定位置，一定狀態，又或「此馬
之名」之字，或其字之音耳。此其大有賴於言文之用，
正與一般觀念相同。假如此馬名「@騮，」則卽此「一
箇名辭」之心像，較諸「其馬自身」之心像，尤普泛而
不偏頗，故得以代表其個體也。至於概念，更可用前說
推之。蓋概念之異於一般觀念者，非他，第從一般觀念
中，除去其無關係之要素，而嚴密規定其內容，斯之謂
<pb 998a><rh>二十五畫　觀</rh>
<col 1>
概念，故其有賴於言語也尤大。蓋欲除去無關係之要
素，俾不至浮現於意識中，全由乎言語之力也。</p>
<p><011>前三項所列舉，皆心理學上之區別，更有用此語於
形而上學，而涵義較殊者，說繁不能具引，姑就<sl>柏拉圖</sl>，
<sl>康德</sl>，<sl>黑智爾</sl>，<sl>叔本華</sl>，<sl>赫爾巴特</sl>諸家之用法，以見例焉。
（<sl>德</sl>語之Vorstellung，雖亦可譯作觀念，但不能與
此項所言者通用）。<004><sl>柏拉圖</sl>（Plato）之所謂觀念
（ε<012>δη，'ιδ<010>αι，）與尋常意義不盡同，故或譯作「理念」以
別之，或直譯其音爲伊迭耶。此語之意義，雖亦指存諸
心內，不由刺激而起之思想，與第三項所述者同。然又
於他方面，兼指存諸心外，爲思想之對象者。申言之，卽
中，爲欲明此兩者之別，有時於主觀之概念，特名之爲
διáνοια，而<013>δ<010>αι一語，則專指客觀之實在。然彼以此語
<col 2>
兼示兩方面者爲獨多。從其說，惟觀念爲可稱實在耳。
凡知識之真者，必其爲常住永久之真理，實在之真者，
亦必其爲常住永久之存在。若夫個物人吾感官者，無
常轉變，可云「非有。」其非真知之對象，又非實在，灼然
可知。惟觀念常住永久，故曰是真實在，是真知之對象。
然則所謂觀念，畢竟何指？就<sl>柏拉圖</sl>之思想窺之，似前
後未能一貫。其始，謂但有普通名辭，卽有相當之觀念。
一切事物，一切性質，一切關係，不問其善惡美醜，皆各
有觀念以應之。後則稍變其說，謂惟表示價值之屬性
（如真善美等，）及數理關係（如大小長短等，）有機物
之類型，能有相當觀念在。而對其他關係之想念（就
中如消極想念，）以及人工製作品之屬，都無觀念可
云。要其本旨，則<sl>柏拉圖</sl>之於觀念，殆作三解。一指最高
概念。二指事物本質。三兼以指事物之原型及其目的。
<pb 999b><rh>二十五畫 觀</rh>
<col 1>
其後，新<sl>畢達哥拉斯</sl>派之學者，反對<sl>柏拉圖</sl>，不以觀念
爲存乎精神外之實在，而以爲苞含於根本的思考之
中者，命曰神的觀念。新<sl>柏拉圖</sl>派之流出說，則云，自神
而流出者，共有三階。其第一階，爲精神（υοūs）。此所云
精神，又謂之可想界，正與<sl>柏拉圖</sl>所云觀念界相當。不
獨爲思考之對象，事物之原質，又謂第二階之「靈魂，」
第三階之「物質，」亦從此中流出者也。（參閱流出說
條）<005><sl>康德</sl>（Kant）之所謂理性觀念（有時亦僅稱
觀念或譯爲理念，）其意蓋指「神」及「靈魂」「世界」
三者，以爲狹義的理性之對象。其說，以爲人不能以現
象界之認識爲滿足，故吾人之理性，又欲由所謂「絕
對者」之一概念，以追求終極。此概念，卽「理性觀念」
之謂（群見理性觀念條）。<008><sl>黑智爾</sl>（Hegel）所云觀
念，亦爲形而上學中之原理。與「原理」一語，異名而同
<col 2>
實。蓋<sl>黑智爾</sl>之意，以爲<sl>謝林</sl>（Schelling）之於宇宙
原理，呼之爲絕對，爲太極（All-Eine），爲同一（Identität），
爲無差別（Indifferenz，）俱不足表示其積極的
內容。故於「絕對」一名詞外，又謂之理性，謂之思考，
謂之精靈，謂之觀念。其言曰，『宇宙云者，不外已現實
之理性。一切事象，卽觀念之運動與其發展也。』<009><sl>叔
本華</sl>（Schopenhauer）置觀念於本體與現象之間，
即以個物之永久的原型，呼爲觀念。謂此乃超越乎時
間空間及充足原理之外者。其未顯爲意志之表象時，
可不入主觀之形式，而爲客觀化，此與新<sl>柏拉圖</sl>派之
所謂可想界，意義正同。至於<sl>哈特曼</sl>（Hartmann，）結
合<sl>黑智爾</sl>，<sl>叔本華</sl>兩家之說，而以「無意識」爲絕對，以
觀念及意志爲絕對之兩屬性。而云，『意志是存在之
原，觀念是事物本質之原。』然則彼所云觀念，其義猶
<pb 1000a><rh>二十五畫 觀</rh>
<col 1>
之<sl>黑智爾</sl>也。<014><sl>赫爾巴特</sl>（Herbart，）立實踐哲學與
純理哲學之別，而稱前者是判斷價值之學。因言，吾人
本有觀念存在，卽以此觀念爲價值上判斷之準。特謂
之曰實踐的觀念，謂之曰型念，又曰道念。彼又謂如是
觀念，乃全從直觀以得者（詳道念條）。</p>
