<pb 608><rh>十一畫　教</rh>
<col 1>
<h 2>教育學</h>　<sm>英　Pedagogics\\法　Pédagogie\\德　Pädagogik</sm>
<p>就有關教育之事，而闡述其原理之學問也。其語原，由
<sl>希臘</sl>語之Paidagogia而轉。古者<sl>希臘</sl>之自由公民
子弟，每出入公共體育場，或就外傅，必有老成之僕爲
伴。<sl>希臘</sl>謂兒童爲Pais，謂僕人爲Agein，因有
Paidgogis之稱。義猶言傅，或言從者。其人本以奴籍
成殘廢者充之。後由引導兒童之意。轉而爲教人者之
稱。故教育學一語，不啻曰教人者所應有之知識也。從
<col 2>
學理上闡述教育意見者，古來有之，入近世而益盛。降
至<sl>赫爾巴特</sl>（Herbart），自命所著教育學爲科學的，
學者之間，始賦是學以科學之地位。然<sl>赫爾巴特</sl>但視
爲應用科學之一。其意，謂教育學之目的論，由應用倫
理學而來，其方法論，則由應用心理學而來者也。故或
申其意，而謂教育學，未足爲獨立之學問。然亦有反其
意者，謂是規範學之一。與倫理學之以道德爲對象者，
可以並峙齊觀。二說之價值，猶未有定論焉。若既以教
育爲獨立之科學，則論是學本領者，顯分數派。有以記
述教育上心得爲主者，可云實際派教育學。有以研究
兒童心理爲主，因而規定共陶冶方法者，可云心理派
教育學。有謂宜以教育自身爲主體，而從此主體中，發
見其原理及法則者，可云科學派心理學。</p>
<p>自教育學之性質言之，可別爲理論的實際的二大綱。
<pb 609><rh>十一畫　教</rh>
<col 1>
前者，以闡說原理爲旨。更分之爲通論各論。於通論中，
述教育之目的性質，及主體客體（教師生徒）之關係。
次於各論中，述教授訓練體育美育諸法。或綜括施教
處所諸問題，而名之爲學校論，以之附焉。至於實際的
教育學，則或應教育之程度及種類，而專以特殊教育
爲論題。或所論仍屬普通教育，而不以歸納爲歸，不以
理由爲重，但討究其實際事項。如各科教授法，學校管
理法，寄宿舍論，學校衛生論，以及學校園幼稚園之設
施問題等，皆是也。</p>
<p>有目爲教育學中一分科，或與教育學之范圍，意義，互
有出入者，附舉於此。其曰實驗教育學（Exp rimental
P@gogies）者，<sl>德</sl>人<sl>摩曼</sl>（Meumann）<sl>萊伊</sl>
（Lay）所命名。實卽兒童心理學。乃以實驗心理學之
研究結果，應用於教育方面者。或目爲心理學之一分
<col 2>
科，則又謂之教育的心理學（Pedagogical psychology）
也。曰教育的病理學（Pedagogical pathelogy）
者，則以精神異常之兒童爲對象，而規定其治療的教
育法。<sl>斯特倫佩勒</sl>（Strumpell），<sl>柯赫</sl>（Koch）等倡
之。此不特以以兒童心理學爲基礎，兼涉及病理學醫學
之范圍者也。又有稱教育哲學（Philosophy of education）
者，其意，指以哲學的思索爲基，而由之發撝
教育原理者也。</p>