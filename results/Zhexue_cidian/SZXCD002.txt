<pb 1>
<rh>哲　學　辭　典</rh>
<h>序一</h>
<p>論者謂一部哲學史不<過R>名辭上之聚訟而已。此雖言之過分，然亦不爲無見。卽如吾國格
物致知之說，釋之者各執一辭。<sl>程朱陸王</sl>之爭，論點雖多；而其對於格物致知之見<解R>不同，
爲其犖犖大者，殆無疑義。不惟吾國哲學史如是，西洋哲學史上亦何獨不然。其所以然之
故，有可得而言者。思想演進，各就其主觀之見解以釋前人之文：此其一。後人深思獨見，不
願自居創獲，而託於前人以重其說：此其二。或別有創見，而無相當之辭以宣其意，强借成
文以宣之：此其三。惟其如是，故哲學著作中往往同一辭，而用之者幾乎一人一義，十人十
義，<令V>人<迷R>離恍惚，莫知其真意之所在。哲學辭典者，<網R><羅R>哲學上之名辭，列其歧義，載其沿
革，使學者知各辭<隨V>人隨時隨學派隨科目而異之義<蘊R>者也。是以有哲學辭典，則研究哲
學時可不爲名辭所困。今商務印書館方將刊印<wl>哲學辭典</wl>，遠寄稿本於余。余惟吾國年來
研究中西哲學之風大盛。惟西洋哲學上名辭之歧義已令人望而生畏；而國人譯之，又不
<pb 2>
<rh>哲　學　辭　典</rh>
一其辭。所以從事哲學者往往入手卽<遇R>困難，因而挫其研究之銳氣。此書網羅西洋哲學
名辭甚夥，每辭下附有<sl>英德法</sl>三國文字。譯名多取<通R>行者；雖未敢謂悉臻妥洽，然讀其註
釋，可知原文之意義；其有西文一名而中文異譯者，釋文中亦備列之。其爲用書者計，可謂
周至。余喜其有裨於吾國之學界也，故樂爲之序。中華民國十四年四月<sl>蔡元培</sl></p>