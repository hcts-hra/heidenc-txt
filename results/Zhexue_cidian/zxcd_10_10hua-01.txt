<pb>460</pb><rh>十畫  哥　哲</rh>
<col 2>
<h 2>哲學</h>　<sm>英　Philosphy\\法\\德　Philosophie</sm>
<p>一切學問中，定義之紛且難，莫逾於哲學。蓋性質使然
也。人行之所要求，不一而足，其由知性而來者，有學理
<pb>461</pb><rh>十畫  哲</rh>
<col 1>
的要求，@情意而來者，有理想的審美得要求。故科學
倫理宗教藝術種種要素，其實可統攝於同一體系之
下。故說者曰，以廣誼解哲學。則斯學不獨苞一切科學
在內，又人間一切精神活動，卽如科學倫理宗教藝術
等等要求，皆當由斯學以解決之。惟因時代之風尚，民
族之氣質，個人之性情，而其要求方面不同。有一要素，
較占中心，則其哲學之中心點以異。而斯學之與他科
學，及一切精神活動，其境界自不得不隨之而殊。姑卽
時代言之，其在<sl>希臘</sl>，<sl>蘇格拉底</sl>以前之哲學，純在考察
自然界，故宇宙論及武力天雪諸學，實居重要部分。<sl>蘇
格拉底</sl>而還，則移其重心於考察人事，故人性論，及倫
理，心理，倫理，政治諸學，恆掛學人齒頰間。<sl>希臘</sl>之季，則
又以解脫及安心立命之說，爲其主腦，是時學者，趨重
於倫理宗教上之考察。中世哲學之興味，則又集中於
<col 2>
宗教問題，所論究者，無非神論，<sl>基督</sl>論，罪業論，救濟論
之屬。此其例也。更卽民族言之，則古<sl>印度</sl>人之哲學，爲
實踐的，傾心於個人之解脫。而古<sl>希臘</sl>人之哲學，爲學
理的，致力於宇宙之解釋。又如<sl>希臘</sl>人之哲學，可云主
知，而<sl>羅馬</sl>人之哲學，可云主意。徵諸近代，則<sl>英</sl>國哲學，
偏重經驗，<sl>德</sl>國哲學，偏重思辨。亦其一例也。若夫學者
之人格，尤與所持學說，恆有密邇關係。是故哲學一概
念，寧多決諸主觀。甲主乙駁，此仆彼興，從來未有定論。
凡讀哲學史者，灼然共覩，無俟贅論焉矣。</p>
<p>由前所說，哲學之爲異也如此，今欲作一定義，求其苞
攝無遺，勢不免失諸空泛。茍失諸空泛，則哲學之與其
他藝術宗教等精神活動，又奚足以明畫疆界者。雖然，
概括古今哲學，而從大體上，示其中心點所在，由是以
略定斯學與他學之界線，亦非必不可能之舉也。茲姑
<pb>462</pb><rh>十畫  哲</rh>
<col 1>
取形式，方法，對象三端，以觀察所謂哲學之性質。</p>
<h2><001>形式</h2>　<p>哲學旣爲人性一切要求之焦黠，而兼有宗
教的藝術的動機，潛伏其間。故其雜入感情信仰想像
等要素，固性之所必然，勢之所不免。雖然，其眧著於外
之精神能力，畢竟爲知性的。哲學表面之形式，思考也，
認識也。其所以別於藝術宗教者存乎此。宗教成於信
仰，哲學則不問其內潛之動機何若，終是由認識以立。
藝術產諸想像，哲學則不問其雜人想像與否，畢竟由
思考而出。從今不然，亦必哲學者本身，自信共說爲思
考之結果。茍無此信，而自謂其思想來自信仰或得自
想像者，則已不成爲哲學，教訓耳矣，詩歌耳矣。譬如<sl>柏
拉圖</sl>之哲學，平心論之，決非純然學理上產物，其所含
宗教的想像的之色彩，實甚濃厚。而人之列入哲學，不
以與藝術宗教等觀者，以<sl>柏</sl>氏實用思考之形式，表示
<col 2>
其思想故也。又如中世之煩瑣哲學，本與舊教會之教
理無殊，而已則謂之哲學，一則不然者，@亦以其形式，
而非以其內容。曰教理者，但傳承聖經之言，而信奉之，
謂之煩瑣哲學，則又思考之形式，憑知性而論證之
者也。故哲學與藝術宗教之間。從不能嚴<?>疆界，而姑
以其形式爲區別之準，以明定哲學之中心點，則固無
不可者。</p>
<h2><002>方法</h2>　<p>僅言思考，言認識，其義尚泛。孺子之覩火而
知其熱，農人之覘風雲而卜其睛雨，是亦一思考，一認
識也。然如是者，無秩序，無統一，無體系，不得稱爲科學
的認識。哲學，則又須乎科學的認識者也。申言之，哲學
的認識，所以異乎其他認識者，正以其研究法爲系統
的全體的之故。且雖謂其一爲有方法，其一爲無方法
者，亦宜。故可云哲學者，對人性種種要求，而用方法的
<pb>463</pb><rh>十畫  哲</rh>
<col 1>
認識之形式，以使之體系化者也。</p>
<h2>對象<003></h2>　<p>哲學卽科學之一，顧所以別於他科學者何
在曰在對象。但其對象，非異厥質而異厥量者。他科學
之對象，皆部分的，此則普遍的。譬如生物學，僅以動植
物界爲對象，鑛物學，僅以鑛物界爲對象，心裡學，僅以
精神現象爲對象，而哲學，則以宇宙全體，爲其論究之
範園者也。或爲之說曰，『哲学與特殊科學之關係，不
獨以對象之量不同，實兼以其質不同故。譬云，科學乃
研究現象之行而下學，哲學乃研究實在之形而上學。
或云，科學以因果的機械的說明事物爲主，哲學以究竟的價值的說明事物爲主。斯卽以對象之質，區別哲
學與科學者也。』或又爲之說曰，『两者之别，非但以
其对象之量若質不同，又以其研究法不同故。科學本
自經驗，哲學本自思辨者也。』然茍從此託說，以嚴定
<col 2>
哲學與科學之區別，則古來著名之哲學說，或大半見
屏於哲學界之外。譬云，哲学乃論究超經驗界之實在，
與科學之僅考察現象者殊，則是不可知論實證論諸
家，將不得以哲學稱。又如云，哲學乃說明萬有之究竟
目的，與科學僅事因果的說明者殊。則器械的唯物論，
亦不得以哲學數。豈的論耶。</p>
<p>約上述三項，而以下一最簡單之定義，可云，『哲學者，
爲滿足人性中各方面之要求，而以萬有全體爲其對
象之溥遍的科學也。』以其形式存乎認識，故足別於
藝術宗教等。以其認識爲方法的，故爲科學之一。而別
於普遍通識。又以其對象爲溥遍的。故足別於特殊科
學。雖然，此言乎大體耳。從歷史上以察哲學之形式及
其方法對象之關係，又決非如是簡單者也。</p>
<p>哲學一語，本由<sl>希臘</sl>之<sm>φι<006>λο</sm> 及<sm>δοφι<007>α</sm> 二語合併而
<pb>464</pb><rh>十畫  哲</rh>
<col 1>
成。前一語，於義爲愛。後一語，於義爲知。故斐緣所費亞
（此音譯見<sl>艾懦略</sl><wl>西學凡</wl>）者，卽愛慕知識之謂。其始
之稱哲學，意極茫漠，但指純然窮理之事，以別於商工
政治等之實際的知識而已。史載<sl>呂底亞</sl>（Lydia）王
<sl>可羅瑣斯</sl>（Croesos）頌揚<sl>梭倫</sl>（Solon）之詞曰，『卿
爲哲學的考察故。足跡遍世界者泰半。』其意，乃謂<sl>梭
倫</sl>之遊歷，志在蒐見聞，廣智識也。至<sl>蘇格拉底</sl>作，攻擊
詭辨學派之以智者賢者自居，而自呼哲學者。蓋言吾
非知識之所有者，第慕而求之。哲學之名，由斯始著。
（若據<sl>提奧奇尼斯</sl>Diogenes之語，則<sl>畢達哥拉斯</sl>
Pythagoras旣以謙抑之意，自稱愛知者，而不稱知者，
因謂此名，實始<sl>畢達格拉斯</sl>。二說未知孰是）。<sl>柏拉圖</sl>
之言曰，『詭辨學徒，巡行里閭傳授學藝，以博束修，其
行無殊於稗販知識，其徒而學之者，第藉爲名利之資
<col 2>
耳。若哲學者不然，以深思窮理爲業，以闢邪袪妄爲任。
其所志者，卽在知識其物，而無關於實利。<sl>蘇格拉底</sl>其
人，最良之型範也。』觀<sl>柏</sl>氏此說，可知當時於哲學一
語，明指純碎窮理之知識。蓋反乎實利德實用的知識
而言。從此誼，則雖幾何學，亦不失爲哲學的性質，以研
究斯學者，亦純由窮理之興味以起也。然由事實上之
自然結果，而所謂哲學的考察，其間不得不生殊別。於
是哲學漸有廣狹兩誼。或指一切科學的知識之總和
而言，是爲廣誼之哲學。或以爲論究根本的實在之學，
是爲狹誼之哲學。自有茲兩誼，而哲學一概念中，不啻
新加內容。從前誼，則哲學不止爲純碎窮理之知識，其
知識，又必互遍全體。從後誼，此知識又必關乎萬有之
本質。此兩誼者，<sl>柏拉圖</sl>已明言之，故曰，『哲學者，務在
獲得知識。』又曰，『對常住不變者之認識，卽哲學之所
<pb>465</pb><rh>十畫  哲</rh>
<col 1>
希求。』暨乎<sl>亞里士多德</sl>，茲旨獼顯。何則，<sl>柏拉圖</sl>之學，
不作系統的分類，但取萬端事物，若愛，若快樂，若國家，
若靈魂，若宇宙行態，若物體本質，認識問題等等，而漫
然考察之，總名之曰哲學。其考察之中心點，則在彼之
所謂「觀念。」卽以觀念爲本體之真相，而思所以闡證
之者也。至<sl>亞里士多德</sl>，則更區分一切知識而討究之。
若論理物理心裡論理諸學。若宇宙論及形而上學，若
動植物學政治經濟學，又若修辭學詩學，皆分門別類，
各立統系。凡所論究者，俱命之以哲學。彼亦謂哲學識
分，不外探求事物之真因及原理。而獨稱其形而上學
爲第一哲學，以別於物理學。明予之以重要之位置也。
自茲以還，凡言哲學，大寧兼用廣狹兩誼。而或目此兩
誼爲對立者，或以爲相轉助者，或重此輕彼，或淆合
用之，則人各不同。<sl>希臘</sl>季世，斯學中之要素，獨以論理
<col 2>
宗教事項爲重，而哲學一語，殆似專指關乎人生究竟
目的之知識，甚且用爲狀寫學者性格及其生活方法
之語。然卽抱此見地，而其視哲學中有不可闕略者二
事，要無殊於前人。二事者何，卽曠觀萬事萬物，以求普
遍的知識，又進而求達於形上學的之實在觀，是也。故
或如<sl>伊壁鳩魯</sl>派，主唯物德原子論，或如<sl>斯多噶</sl>派，主
具體的心靈論，又或祖昔人之形而上學說，以爲其倫
理觀宗教觀之基址，而更於物理論理天文諸學，旁事
探求，要言之，斯時學者之於哲學一概念，大抵如前文
所述，有二重目的存在者也。中世之學問，專注神學問
題，然其遊玩哲學之概念，則依然不變。彼皆取神性論及
罪業救濟問題等爲中心，以建立其形上學的之實在
觀，又思用此實在觀，以統一各知識降至近世初期，大
體之趨向猶然，一面則視哲學爲一切知識之總和，他
<pb>466</pb><rh>十畫  哲</rh>
<col 1>
面則側重本體問題，而以之爲斯學中主腦。經驗學派
之<sl>培根</sl>（Bacon）嘗謂『爲悟性之對象者，有三，曰神，
曰自然，曰人間。當囚@此三事，而別哲學爲神學人性
學自然哲學三門。舉一切科學的知識。賅括於此三門
中。其曰人性學者又有二。<004>物質的人性論，此論究肉
體方面者。該醫學而言。<005>精神的人性論，則論一切心
意先想者。』<sl>笛卡兒</sl>（Descartes）倡道合理學派，與經
驗派反對，特於所撰<sl>哲學原理</sl>之卷首，標哲學之定義，
曰，『此人間知識之總和也。大而別之，當分爲形而上
學，物理學，技術的科學三綱。』及人本論，則於第一篇，
題爲認識論及形而上問題。於第二篇，題爲機械的物
理學之原理。於第三篇，題爲宇宙論。於第四篇，題爲理
化生物諸學之說明。其意在之重在形而上學，灼然也。又
後經驗派之<sl>霍布斯</sl>（Hobbes，）<sl>陸克</sl>（Locke）二家，
<col 2>
合理派之<sl>斯賓挪莎</sl>（Spinoza）, <sl>萊布尼茲</sl>（Leibniz，）
<sl>華爾富</sl>（Wolff）諸家，其以哲學爲各科學之總和，大
至從同。自<sl>霍布斯</sl>而外，又莫不以形而上學爲中堅。<sl>萊
布尼茲</sl>呼哲學爲普遍學，又謂此爲對知識之研究，而
比諸樹木，以形而上學爲根幹，而特殊之研究，不啻其
枝，正斯意也。入十九世紀，如是思想，尚相承弗變。特其
說哲學與特殊科學之關係，見解少殊。別有一種傾向，
不以哲學爲科學之根本或其預想，而寧視科學爲哲
學之預備或其材料。<sl>孔德</sl>（Comte）之實證哲學，不外
包括數理，天文，物理，化學，生物學，社會學等等，而更規
定其間之相互關係者。彼故呼哲學爲人間概念之一
般體系。<sl>斯賓塞</sl>（Spencer）之解哲學也，以爲科學的
知識之最終統一，又其最上焉者曰，『知識之志下級
者，毫無統一。科學，則部份的而有統一者。進至哲學，始
<pb>467</pb><rh>十畫  哲</rh>
<col 1>
爲完全統一知識。』意與<sl>孔德</sl>相同。又<sl>赫爾巴特</sl>
（Herbart）之解哲學，則以改造概念一語括之。意謂
日常生活及特殊科學中，所使用諸概念，恆有矛盾。去
此矛盾，卽哲學之職分。是亦目科學爲哲學之準備著。
約言之，由前一說，哲學是根本學。有後一說，哲學史總
和學也。十九世紀中，此二種傾向，隱隱并存。其以哲學
爲根本學者，或且嚴設哲學與科學之別。以爲兩者之
間，正相反對。如斯見解，一時盛行於<sl>德</sl>國。如<sl>斐希德</sl>
（Fichte）, <sl>謝林</sl>（Schelling）, <sl>黑智爾</sl>（Hegel） 三家，所
稱思辨哲學者卽是。<sl>斐希德</sl>以爲人得從知識之性質，
推衍一切，故蔑視經驗而純用先天研究法，從事於歷
史的演釋。@如是考慮萬有，乃哲學者特有之責任。此
學志所以異乎科學者繋此。<sl>謝林</sl>采取其意，而不獨用
歷史，更推諸自然界。至於<sl>黑智爾，</sl>則思辨哲学之發達，
<col 2>
尤臻其極。下至物質界諸事象，進至人事界，如正法道
德藝術宗教諸端，胥欲從概念的思辨德之一途，以@
明之。曰，『哲學之於形式，不外關於對象之思惟的考
察。至其內容，則絕對之學也。』嘗謂<sl>波爾</sl> （Boyle） <sl>牛
頓</sl> （Newton） 之徒，妄思以其物理學研究法，染指哲
學，爲兩敗俱傷，不知自量者。其輕視科學，一至於斯。當
是時也，哲學之與科學，幾相絕緣。風靡於<sl>黑智爾</sl>旗幟
之下者，皆信研究哲學之事，全與科學殊塗。謂吾人卽
不假借經驗，固不難純恃思辨，以建設絕對的認識之
體系也。<sl>黑智爾</sl>卒後，此風一旦衰頹。學者之間，殆已無
人公然唾棄經驗。然解以普遍的概念之學問，而目爲
一切科學之根柢者，猶不免有之。如<sl>宇伯威希</sl> （Meberweg）
稱哲學爲原理之學，卽足示茲傾向。然他一
方面，主張哲學爲科學的知識之總和者，正復不少。<sl>陸
<pb>468</pb><rh>十畫  哲</rh>
<col 1>
宰</sl>（Lotze），<sl>費希奈爾</sl>（Fechner,）<sl>哈特曼</sl>（Hartmann）
，<sl>郎格</sl>（Lange）諸家，大扺謂哲學之爲學，當
以經驗材料爲基礎，以自然科學爲泉源。所異乎科學
者，祇以其對象乃溥遍的而非部份的之一點。<sl>馮德</sl>
（Wundt），曰，『哲学之本分，乃以得自特殊科学之知
識，統一之於無矛盾之一體系中。』<sl>包爾生</sl>（Paulsen）
曰，『哲學是科學的認識之總體。』二家之言，卽明揭茲
旨者也但此二者，不必絕對相反。以哲學爲科學之總
和，而同時目爲科學之根柢，原無不可。<sl>康德</sl>以哲學爲
一切哲學的認識之體系，其辭雖若重複，其意則謂科
學知識之總和者，但爲哲學的認識，而哲學之職，尚有
出乎此者，卽使之體系化是。是亦承認其爲根本之學，
原理之學也。二者外。尚有一傾向，乃目哲學爲特殊學，
而欲先知其問題之範圍者。前如<sl>陸克休謨</sl>（Hume）
<col 2>
排斥形而上學研究，以爲哲學之所致力，宜專在認識
論及倫理學，固已開其先聲。逮乎最近，尤有以哲學與
自然科學，實<?>諸對立之地位者。或如<sl>伯勒克</sl>（Beneke）
呼哲學爲心理學，謂自然科學所從事著，是外的經驗，
哲學，則爲內的經驗。或如<sl>斐西耶</sl>（Fiecher），<sl>珂很</sl>
（Cohen），<sl>黎邇</sl>（Riche）一派，謂哲學乃認識之學及
其批判，而與形面上學對立。或如<sl>杜林氏</sl>（Duhring）
以之爲善論。或如<sl>文得爾班</sl>（Windelband）以之爲
普遍妥當得評價之學。或如<sl>倭鏗</sl>（Eucken），<sl>伯格森</sl>
（Bergson）主由知的直觀，以發見精神生活，以摑取
創造原理，而謂哲學方法，與夫自然科學之用分析綜
合者，顯然相殊。此諸家之立足地，無論不同，然謂其皆
以特殊視者須，無不合也。</p>
<p>以上所述，皆哲學與特殊科學之關係，至其與生活之
<pb>469</pb><rh>十畫  哲</rh>
<col 1>
關係密邇，正不下其於科學。前旣言之，哲學不獨屬於
知識體系，以滿足理性的要求爲止境，又須建設世界
觀人生觀，爲吾人求慰藉心情之地。故哲學上完全統
一之要求，固屬理論的，抑亦實踐的也。使斯學志於科
學，又於宗教藝術等，旣相結合而又有區別者，實存乎
斯。無論<sl>歐洲</sl>哲學之特色，全由窮理興味，與宗教道德
的需要，分離爲二，而得遂獨立之發展。然亟謂實踐要
求，卽永與理論範圍相別者，殊亦不爾。卽如<sl>蘇格拉底</sl>
明謂哲學之修業，存乎實用的動機以外，然又以「知
德一致」教人，則彼之所謂真知，終是含有道德的意
義。而<sl>希臘</sl>末年之以道德生活問題，居哲學之主要地
位者，更無論巳。近世哲學之興，其動機根於脫離宗教，
故理性的知識的要素，自然躍現於外表，而較佔優勢。
然主情意說之哲學，因不絕起於他方。<sl>叔本華</sl>（SchoPenhauer），
<col 2>
<sl>尼采</sl>（Nietzsche）<sl>陸宰</sl>之說，大抵同然。殊
如最近趨勢，殆舉哲學全體，歸結於解決人生之一點。
或說善，或說價值，或說人格，或說精神生活，或取實用
主義，或取直觀主義，諸說之體系，隨相殊甚或相反，而
其不欲以純然窮理之本領，待遇哲學，則一@也。