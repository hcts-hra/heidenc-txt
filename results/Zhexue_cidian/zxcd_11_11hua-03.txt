<pb 606><rh>十一畫　教</rh>
<h 2>教育</h>　<sm>英　Education//法　Education//德　Erziehung</sm>
<p>原語由<sl>拉丁</sl>之Educare而來。本誼爲引出。言引導
兒童之固有性能，使之完全發展也。此語用法，其範圍
廣狹不同。<004>廣而言之，凡足感化身心之影響，俱得云
教育。只稱其結果，不計其方法。如曰家庭教育是。是不
言教育，而自寓教育之用在內者也。<005>狹而言之，則惟
具有目的，出以一定方案者，始云教育。此中亦分二類。
（其一）則對象及期限有定，其功效又可以明確表出
者。（其二）反是。前者指學校教育。後者指社會教育。</p>
<p>教育之事，得由種種見地而類分之。以其處所言，則有
家庭教育，社會教育，學校教育之別。以其程度言，則有
高等教育，中等教育，初等教育之別。以其性質言，則有
<col 2>
普通教育，特殊教育之別。而普通教育有二誼。一即所
謂義務教育或國民教育，以陶冶國民知德爲主，與夫
社會一部分之人，志在求得學問藝能，因而受教育者，
不同，故云普通。又其一，指豫備教育或中間教育。此則
對專門之意而稱普通者也。特殊教育，亦有二誼。一以
所教內容，其性質特殊故。如種種程度之專門教育，以
及師範教育，職業教育，軍人教育之類，皆是二以受教
客體，其性能特殊故。或因其身心異常，如爲聾啞者，五
官不具者，癡者，癲狂者，能力劣等者，有天才者，特施教
育是。或又因其境遇異常，如爲少年犯罪者，無人撫養
者，設立感化院孤兒院之類，是也。</p>
<p>言教育之實際問題者，率從教授訓練養護三方面分
別論究。在昔每立智德體之別，或加入美育一項，而稱
四育。近今心理學，不復視精神爲特殊能力，而解之爲
<pb 607><rh>十一畫　教</rh>
<col 1>
複合的要素。且生理心理，大有糅合爲一之勢。是以主
知說與主情意說之爭，漸成陳迹。一時風尚，迺皆趨重
於兒童之自動的作業，以身心發展之完全而平均，爲
其理想。</p>