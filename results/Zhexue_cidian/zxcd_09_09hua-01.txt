<pb 422><rh>九畫 襖科</rh>
<col 2>
<h 2>科學</h>　<sm>英\\法　Science\\德　Wissenschaft</sm>
<p>科學之意誼，其範圍有廣狹之不同。<001>以最普通之定
<pb 423><rh>九畫 科</rh>
<col 1>
誼解之，科學者，秩然有統一顯然有體系之知識也。僅
就單獨事象而認識之者，或蒐集若干知識，而孤立不
相屬，其間并無一貫之理法者，縱令其知識精確，其材
質豐富，仍不得謂之科學。</p>
<p><002>以稍狭誼解之，則雖有連絡有系統之知識，而其中
由不可盡稱科學者，譬如歷史，但取有關前聞往迹之
知識，而從時間上次序，以聯屬排比之，又如地理，但取
有關山川邦國之知識，而從空間上位置，以聯屬排比
之，是因有組織之知識矣。而其組織之法，有異於他科
學，仍不得云科學也。科學者，確定事實間之因果關係，
從而組織種種知識之謂。<s1>哈密爾頓</s1> （Harnilton）一
派之解科学，大略如此。<s1>哈</s1>氏於所著<w1>形而上学讲义</w1>中，
下科學之定義，曰，『科學者，求因而得其果之知識也』。
<003>從<s1>哈密爾敦</s1>之定義，則世所通稱科學，多不得苞納
<col 2>
其中。譬如純正數理學，所有研究抽象的分量之關係
者，通常以科學稱之，然抽象的之分量與分量間，固毫
無因果關係也。又如植物學動物學，亦世所通稱爲科
學者，而斯學之所研究，固不存於因果關係之間。於是
爲之說著，曰，『科學之爲科學，不當以研究因果關係，
爲其唯一理由。卽非此者，亦不失爲科學。如動植物學
等等，乃有類似關係，而排比其研究對象者，此所謂分
類科學，終不得以非科學目之也。（今日動植諸學，愈
益精進，固已漸脫分類的科學之性質，而人因果的科
學之域，然本來所以名斯學爲科學者，并以其研究因
果關係之故，則焯然不可誣）。如<s1>哈密爾頓</s1>說，不足以
苞攝純正數理學之諸分類的科學，究失諸隘』。<s1>西哲
微克</s1>（Sidgwick）於所著<w1>哲学范围及其关系</w1>之中，以
「概化性」（Generality）爲科學之特徵，本斯恉也。<s1>西
<pb 424><rh>九畫 科</rh>
哲微克</s1>謂：『歷史地理之學，雖是有組織有體系之知
識，而不得目爲科學者，以其闕乏概化性故（歷史一
門亦得因其研究法之性質而進於科學。）若純正數
理學，以抽象之數量形等，爲其研究對象，是本來溥遍
者，故具有概化性，故得以之爲科學。其一切說明因果
之學之足以爲科學者，實以具概念性故。蓋研究諸現
象之因果關係者，正所以求一貫之法則。知乙之繼甲
而起，卽知一切乙必繼甲而起，是亦普遍者也。動植物
學，雖不推闡因果，而但以分類之故，稱爲科學者，亦得
用斯理類推之。何則，分類云者，畢竟以溥遍的標型
（Type）爲之準，而概化多數之單特的箇物也』。此
說以概化性爲科學異乎其他知識之特徵，於理較切
當，且與世間慣用之法相合。至若關乎單特事實之知
識，間有稱以科學的知識者，如發見一遊星之事實是。
<col 2>
然此非指其單獨的知識，迺從其對普遍的知識之關
係而言。以其所發見，足貢獻於普遍知識之故也。</p>
<p><002>以上所列，皆廣誼之科學也。持廣誼爲解，則雖以超
經驗界爲對象之學，亦當在其中。如專尚思辨之哲學
形上學等，實一科學也，然通稱科學者，或從狹誼，但指
經驗的對象之學，而與超經驗的對象之學對舉。其誼，
與曰經驗科學 （Empirical science）,或實證科學
（Positive science）,或歸納科學（Inductive science）,
無以別也。又有用科學一語，與物質科學（Physical
science）自然科學（Natural science）作同一意義
者。從來研究經驗界事物者，察其發展之迹，要以有關
自然現象及物質現象之學，常居主位。故此物質科學
自然科學兩語，實足以包經驗科學全體之命名。故僅
言科學者，其意或竟指物質科學自然科學言之也。普
<pb 425><rh>九畫 科穿约</rh>
<col 1>
通仍多以此兩語，耑指研究物質現象及自然現象之
學，而與心意科學或精神科學（mental or moral
science）,及歷史科學或人事科學（historical
science）相對爲言。</p>