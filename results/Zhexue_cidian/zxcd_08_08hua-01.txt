<pb 311><rh>八畫　孟　宗</rh>
<col 2>
<h 2>宗教學</h>　<sm>英　Soience oi religion//法　Soience de la religion//德　Religionswisscnschaft</sm>
<pb 312><rh>八畫　宗</rh>
<col 1>
<p>就宗教上事實，而施以科學的研究之總稱也。其範圍
之廣狹，學者所說不同。或如<sl>馬克思米勒</sl>(Mas Müller，)
分之爲比較神學(Comparative theology)，
理論神學(Theoretical theology)二類。或如<sl>狄立</sl>
(Tiele)，以形態學的(Morphological),本體論的
(Ontological)括之。或如<sl>喬爾丹</sl>(Jordan),則以
各宗教史，及宗教比較論，宗教哲學三者當之。更有僅
呼比較宗教爲宗教學者。又或不用宗教學之名稱，而
代宗教以他語，如<sl>洛巴脫孫</sl>(Robedrtson),則謂之
Hierology，於義爲神聖。或如<sl>鮑爾諾夫</sl>(Burnouf)，
則謂之Pistology，於義爲信仰。要其內容，則一也。詳
言之，此舉乃以心理學，史學等爲基，而說明宗教現象
者。其研究之目的，則在廣蒐各教事實，闡發真諦，分析
之，類歸之，等次之，又從而察其因果聯絡，以敘述一切
<col 2>
宗教變遷發展之迹。其研究之資料，則各教之經典及
禮儀遺物等，皆是。要之，宗教學之爲學，非所以斷定宗
教之真僞，而寧立於客觀的批評之地位，故爲科學而
非哲學。又於科學中，是說明的而非規範的者也。至斯
學之所以成立爲一科學者，雖導自歷史派之神學家，
淵源甚遠。然其具備形式，則最近百餘年間事。十八世
紀末<sl>瑣羅斯德</sl>教之經典，得<sl>歐洲</sl>學者迻譯。<sl>埃及</sl>，<sl>亞術</sl>，
<sl>巴比倫</sl>之古代宗教遺物，又陸續發掘得之。遂令比較
宗教之學風，油然興起。其力說斯學之應爲一科學，以
震動世人耳目者，蓋<sl>米勒</sl>之力居多。米勒博通諸國文
字，其於東方諸宗教，生平致力最深云。</p>