<pb 968a><rh>十九畫 羅 藝</rh>
<col 1>
<h 2>藝術</h>　<sm>英\\法　Art\\德　Kunst</sm>
<col 2>
<p><001>以最廣義解之，凡涵有技巧與思慮之活動及其製
作，皆是藝術。從此誼，則藝術一語，可分三項，以明其界
限。（第一）藝術非認識，而爲活動或製作，故與科學有
別。（第二）其活動或製作中，參以意匠，故與自然物有
別。（第三）參以意匠之活動或製作，乃特求精妙者，與
尋常之活動或製作有別。是故以廣義之藝術言，則機
師之造機械，大匠之築宮室，皆是含有思慮與技巧之
活動，雖謂之藝術亦可。<002>從稍狹之義，則不獨參以思
慮與技巧，又必具有審美的價值之活動，或爲美的活
動之產物，始謂之藝術。以此誼言，則藝術之與美術
（Fine art），並無分別。<003>從最狹之誼，則專指美術中
一部分，以繪畫雕刻爲限，而文學等弗與。然如此用法
者頗罕。又如第一誼所述，別友技術之譯語可以當之，
故凡言藝術者，但如第二誼，竟與美術同解，可也。</p>