<pb 470><rh>十畫　哲埃</rh>
<col 1>
<h 2>哲學概論</h>　<sm>英　Introduetion to philosophy\\法　Cours de philosophie\\德　Einleitung in die Philosophie</sm>
<p>哲學之為學，最通俗，亦最不通俗。云通俗者，以人人皆
得而玩索之之故。云＠通俗者，以斯學絕無足博一般
信用之定說，而派別繁多也，且所括部門，過於廣泛，即
在專家，且歎望洋。概論之作，乃撮取其輪廓及要旨，以
供哲學門徑之用。即指示其定義，目的，及研究之問題
<col 2>
之方法，與各家學說異同者是。不獨為初學計，抑亦所
以便常人也。作哲學概論者，或以使人@於哲學的思
索為能事，或務發表自家意見，皆傾向主觀者。或用力
於說明意義，詮釋術語，或專以叙述其變遷分別其源
流為主，是則注重客觀者。前者所長，在易於引起興趣。
後者所長，在利於準備素養。而其失亦各反之。說者謂
宜參取二者之長，而用批判法。必於叙述評論間，順便
解釋用語之意義，與學說之派別及變化，兼示其趨勢
之所在。如<sl>曲勒佩，包爾生，耶路撒冷</sl>諸家所作，咸執此
見地者。</p>