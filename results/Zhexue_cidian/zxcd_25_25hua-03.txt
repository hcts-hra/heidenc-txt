<pb 1007><rh>二十五畫　觀</rh>
<col 2>
<h 2>觀念學</h>　<sm>英　Ideology//法　Idéologie//德　Ipeologie</sm>
<p>與感覺論近似之一種學說也。十八世紀，<sl>法</sl>人移植<sl>陸
克</sl>哲學，而特注意其心理說，遂有<sl>康的亞克</sl>（Condillac）
一派之感覺論，以感覺爲一切心理作用之根柢，
謂其餘活動，不外由感覺而變形。後之承繼其說者，皆
以分析感覺及觀念爲務。十九世紀初年，<sl>加伯尼</sl>（Cabanis），
<pb 1008><rh>二十五畫　觀</rh>
<col 1>
<sl>特雷西</sl>（Tracy）諸家仍紹述其業，而特命以
觀念學之名。其說，以爲觀念學者，乃從心理的有機體，
及物理的自然界，施以有系統之研究，由是以發見倫
理教育政治等法則者也。<sl>曼得比倫</sl>（Main de Biron）
初亦屬是派，然以爲諸家所說，但及於感覺之受動方
面，而忘有人格之能動的作用，因更建樹新誼，以補足
之，謂之心靈論。</p>