<pb 313><rh>八畫 宗</rh>
<h 2>宗教哲學</h> <sm>英　Philosophy of religion\\法　Philosophy de la religon\\德　Religionsphilosophie</sm>
<col 1>
<p>以廣義解之，乃取一切宗教，而施以哲學上考察之謂。
<col 2>
故不獨<sl>基督</sl>教學，卽<sl>印度</sl>之<sl>婆羅門</sl>教哲學，佛教哲
學的等，亦當與其列。顧今世<sl>歐洲</sl>學者，所稱宗教哲學，實
但從<sl>基督</s>教神學之系統中分出，其範圍不如是廣博
也。至宗教哲學之所以異乎神學者，得@形式內容兩
面而言：言乎形式，則神學上之研究態度，可云教權的
獨斷的，此則自由的批判的也。宗教哲學，肇始近世然
前此之神學，未嘗不自稱哲學的考察。古昔之<sl>諾斯士</sl>
派，教父派，且弗論，卽中世之繁瑣派，近世之合理派，俱
其著焉者。惟夫神學之所謂哲學的考察，本由實際上
要求而起。卽以知識之與信仰，互不相容，故或如煩瑣
派，欲假借哲學，以證傳說及教義之真；或如合理派，反
其道而用之，以證其為偽。至於宗教哲學，則純然出自
知識上要求，故不漠視宗教之歷史的方面，亦不偏重
其主觀的方面，而務循思想法則，以批判的出之；其迥
<pb 314><rh>八畫 宗</rh>
<col 1>
異乎前人者以此。要之徇人間知識之自然要求，則對
一切現象，皆思取為研究之資，而宗教現象亦然。惟研
究宗教者，非從以其為一存在之事實，又以其為理想
的存在；不能僅以科學的說明為滿足，更須綜較各時
代各學派之理想，而統攝於最高原理之下，以闡發其
本質；斯卽宗教哲學所由命名也。更言內容，則前此之
神學，多以古代哲學為論據，此則取諸近世哲學，而以
認識論為中堅。又宗教哲學，雖非必以宗教為一歷史
的事實，或一心理的事實，而論究之者，然大率原本史
材，以建設理想；且皆置重心理方面；斯亦其顯異於神
學者也。制宗教哲學之為一學可云發源於<sl>康德</sl>。<sl>康德</sl>
旣說破「物自身」之不可人認識，而別從實踐理性方
面，以證明「神」之存在。世之以道德的意義為根據，而
批判歷史的宗教者，蓋自茲始。其為是學完厥體系者，
<col 2>
則當數<sl>黑智爾</sl>,<sl>詩萊爾為哈</sl>二家。<sl>黑智爾</sl>以論理的理
性，為絕對實在，而謂此絕對之見乎形式者，卽是宗教。
其<wl>宗教哲學講義</wl>中，先分析宗教之抽象概念，次觀察
一般宗教，又次為<sl>基督</sl>教論，最後乃說宗教與學問道
德之關係；於是宗教哲學之基礎，儼然樹立。第其說尚
偏重理性，及至<sl>詩萊爾馬哈</sl>，乃又以「宗教本質存乎
感情」之一說匡正之。且別宗教為「神學的」，「美學
的」二類；面斯學方面，因之彌拓。後之新<sl>康德</sl>派，<sl>叔本
華</sl>派，後<sl>黑智爾</sl>派（Nach-Hogelianer），<sl>利徹</sl>派，分道
揚鑣，以發展斯學者，其人乃不可勝計也。若夫是學之
研究問題，固隨學者之見地而異，然大抵如下：曰宗教
之理想。曰神之存在。曰宗教的實際觀及人生觀。曰宗
教與學問，道德，美術，三者之關係。茲數端者，殆足以包
宗教哲學之內容矣。</p>