<pb 917b><rh>十六畫　歷</rh>
<col 1>
<h 2>歷史哲學</h>　<sm>英　Philosophy of history\\法　Philosophie de phistoire\\德　Philosophie der Geschichte</sm>
<p>謂歷史之任務，不僅在記述前後繼起之事實，而當從
史事中，求其因果關係，以發見其統制人類生活之法
則，如是之哲學的研究，謂之歷史哲學。其實，與所謂
「文明史」同。始命以此名者，蓋出自<sl>黑智爾</sl>，與<sl>希勒格</sl>
（Schlegel），而<sl>佛林得</sl>（Flint），<sl>巴爾突</sl>（Barth）<sl>輩</sl>
繼之。<sl>巴爾突</sl>分從來之歷史上解釋爲七類。（一）曰個
人的解釋，是可稱偉人說。（二）曰人類的地理的解釋，
可稱境遇說。（三）曰民族的解釋，可稱人種競爭說。
（四）曰文化的解釋，卽以征服自然及發明發見之事
實，觀察史迹者是。（五）曰政治的解釋，以國家爲本，而
觀察史迹者，如<sl>洛倫茲</sl>（Lorenz），及<sl>韋科</sl>（Vico）之說
是。（六）曰觀念論的解釋，以觀念爲基，而觀察史迹者，
<col 2>
如<sl>黑智爾</sl>，<sl>巴克爾</sl>（Buckle）之說是。（七）曰經濟的
解釋，則從分業生利及階級爭鬭等事實，以觀察史迹，
如<sl>杜克韓</sl>（Durkheim），<sl>馬克思</sl>（Marx）之說是。<sl>巴
爾突</sl>謂此諸說，皆僅觀其一側面，必用社會學的解釋，
始克達於完成之域。從彼之意，社會學卽是歷史哲學。
二者皆所以闡人事之因果及其變遷，職志同也。反之，
有謂社會學宜置諸歷史哲學之外者，<sl>菲葉</sl>（Fouillée）
及<sl>森美爾</sl>（Simmel）諸家，皆主張之。由其說，則歷史哲
學，當以所謂「人類全體」一概念，爲確實之前提，而由
之建設理論，不更研究此概念之爲何，故其考察法，爲
純正哲學的，爲神學的。若夫社會學則不然。其視「統
一的人類」云云，猶是一未定之概念，特先研究單纯
之社會现象，而本其研究之結果，以解釋人類爲何，又
人類生活，經何狀態而發達，及所以制御此社會事實
<pb 918a><rh>十六畫　歷　激　獨</rh>
<col 1>
者，法則何在。此二者之所以異也。<sl>菲葉</sl>論二者之區別，
曰，『歷史哲學代表結局法，社會學代表因果法，前者，
是神秘的，後者，是實證的，前者之於後者，與鍊金術之
於化學正同。』</p>