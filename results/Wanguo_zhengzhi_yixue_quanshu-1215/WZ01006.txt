<pb 一a><rh>政治叢攷編輯大意</rh>
<ti>政治叢攷編輯大意<sm>八則</sm></ti>
<h 1>一明綱</h><p>此書謹遵 上諭改試政治藝學策論之
語名曰萬國政學叢攷分為兩大綱上編曰政治叢
攷下編曰藝學叢攷上编先刊下編續出</p>
<h 1>二列目</h><p>政治叢攷所隸疆域攷等二十攷藝學叢攷
所隸算學攷等二十攷都四十攷為總目總目所隸
曰分目分目所隸曰條目條目之前分目之俊間有
總條目則因門類之極繁赜者偶一用之非常例也
門分類别燦若列眉務使閱者便於尋究</p>
<h 1>三分卷</h><p>上編政治叢攷分為一百八十卷下編藝學
<pb 一b><rh>政治叢攷編輯大意</rh>
叢攷分為一百二十卷都三百卷上下兩編各有總
目二十攷每一攷又各有分目所定卷数雖從頭至
尾連串而下然每一攷中之分目仍各自为次於卷
數之外别之曰某某攷之幾脈絡分明竊比大營包
小營大陣包小陣之法</p>
<h 1>四序次</h><p>欲知政治先分疆域攷疆域第一疆域既定
宜察盛衰攷盛衰第二國有外政交涉重馬攷交涉
第三國有內政度支先馬攷度支第四以權輕重則
有賦税攷税政第五以廣流通則有泉幣攷幣政第
六佐國者官也攷官制第七附之以議院聚國者民
<pb 二a><rh>政治叢攷編輯大意</rh>
也攷民第八附之以報館禮以齊民刑以防民攷
禮政第九刑政第十然立本則在學校攷學校第十
一由是以言富強富國在農工商農而出之工而成
之商而通之攷農政第十二工政第十三商政第十
四而礦務又不可不興也攷礦政第十五強國在兵
攷兵政第十六而水陸又不可不通也水則輪舟陸
則火車兼水陸則電話郵便攷船政第十七鐵路第
十八電報第十九郵政第二十終馬</p>
<h 1>五采書</h><p>凡所採某書誰氏之作必冠以某某氏曰俾
閱者得洞悉本源惟不知作者姓名則從闕略</p>
<pb 二b><rh>政治叢攷編輯大意</rh>
<h 1>六譯報</h><p>採書之外兼譯近時柬西報如度支攷內西
歷一千九百一年諸國國債等類從外國報譯出者
不勝枚舉皆攷政治者所究心之事一一蒐輯無遺</p>
<h 1>七便檢閱</h><p>凡所輯篇幅遇長者分為數條每條提其
要義標為條目閱者更覺醒目兼且適用</p>
<h 1>八備參看</h><p>此書分門別類雖乙謹嚴然亦有此類宜
與彼類參看者且有政治類中宜與藝學類中參看
者故下編急行刊印以餉閱者</p>