<pb 一>
<rh><gap></rh>
<h>萬國分類時務大成敘</h>
<p>嘗讀羅文恭公文錄有云古人有大器<?>局絕不為世俗所眩<?>又嘗讀方文正公文集有云有
才者必明於道德之要知道者必通於為治之理其弊至秦漢世主以儒生為無用司馬徽
論人材亦謂儒生不識時務夫儒者之道大無不該細無所遺固無有不達時務其不達時
務者必非儒也兩前哲為有明一代名儒卓然為天地立心為生民立命為往聖紹絕學為
萬世開太平足上繼濂洛闗閩為吾道之干城其心同其理同其持論豈有不同者耶@儒
者以無欲為本惟無<?>欲然後出而經世識精而力鉅如賈誼之宏濶陸宣公之切摯蘇子聸<?>
之暢達皆天佑國家篤生此人幾見昧<?>於本務而不知時者也雖然時之為義大矣哉古今
人動謂識時務者在乎俊傑曾不知身際其時者按諸實學實用大本大原亦誠務其所當
務耶僕矻矻窮年盱<001>千古厯究得失盛衰<?>之故溯秦<?>併天下以迄於今其間治亂循環二
千有餘嵗瞻前顧後靡所旨歸忽忽行將老矣前月自滬冒署歸來養疴北固山下適金匱</p>
<p i>錢君頤仙遣价來捧袖海居士新印萬國分類時務大成一書見示索數言以為敘試一
披覽知為　頤仙數年前選輯原稿久已閲過其分卷分類有條不紊無美不收出為斯世
公共物誠時下藝林至寶也又何多贅馬且客居滬上時每見新出時務各書無不購而讀
之其篇首敘言有文情娬媚語語善為推尊者有按腔合拍語語直寫心苗者有盡情恣意
風流自賞語語妙在恢諧變幻足以動目<解V>頤者種種不一而足僕素不能言又不善頌縱
<pb 一>
<rh><gap></rh>
搜索枯腸裝點成文要無非牙牙學語人云亦云耳惟是直拙辭之固無以對我　頤仙亦
無以慰袖海居士第我</p>
<p>朝懷柔遠人中外通商今已五六十年海禁大開强隣日逼當道汲汲咸以時務為重自道
光至咸同年來厯代名臣奏疏私家著述稍涉於時務者一時風行海內幾於家置一書矣
今者風會日闢事變日繁如洋務為@時第一要件春秋兩闈亦寬其格以廣取士似非博
采<?>泰西各國事實彚編成書而僅此先民矩矱不足以資參攷也滬上官商各局時務各書
先後告成而袖海居士將我　頤仙數年前孤詣苦心不忍湮沒亦詳加校勘并公諸世凡
生民休戚之原兵賦機宜之要禮樂興廢之制風化醕漓之規世道命脉所繫之方社稷安
危所闗之策即是編而始則一二倡之繼則引伸觸類爭相勉力而實行之我</p>
<p>國家深仁厚澤養士二百餘年其將收效畢見於此所謂統一四海平定六合之靈器者不
亦於此可見乎聊隨筆直書不覺言之縷縷以還使者來命至我　頤仙器局識見能否如
有明兩前哲之崇論并能否宏濶如賈切摯如陸暢逹如蘇是則他日得所籍手剔厯中外
身際其時而務所當務當世自有真賞非區區之齒頬<?>所得而揄揚也是為序</p>
<p>光緒丁酉秋七月丹徒張韞玉他山民<?>敘於北固山下寳晋書院之東偏</p>