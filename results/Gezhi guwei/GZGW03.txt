<pb 一a><rh>微三</rh>
<ti>格致古微卷三</ti>
<stamp>
<ti>吳縣王仁俊撰</ti>
<h 1>荀子</h>
<p>勸學青取之於藍而青於藍冰水爲之而寒於水案荀子取
譬學之不可已而化學之精義卽於是出</p>
<p>不苟天地比楊注天無實形地之上空虚者盡皆天也是天
地長親比相隨案此亦西說所本也列子張注亦謂自地而
上則皆天矣西人謂地以上皆天本此</p>
<h 1>孔叢子</h>
<p>陳士義趙王問子順曰今寡人欲求北狄不知其所以然答
曰誘之以其所利而與之通市則自至矣王曰寡人欲因而
<pb 一b><rh>微三</rh>
弱之若與交市分我國貨散於夷狄是彊之也可乎答曰夫
與之市者將以我無用之貨取其有用之物是故所以弱之
之術也如斯不已則夷狄之用將縻於衣食矣殆可舉棰而
驅之豈徒弱之而已乎案此古馭遠之法也東塾讀書記十
二曰明以來外夷與中國交市彼正以無用之物弱我也古
人弱夷狄之術而今夷狄以之弱中國悲夫自今以後勿取
其無用之貨乃中國自彊之術也不取其貨則彼失其所利
是卽弱夷狄之術也</p>
<h 1>鹽鐵論</h>
<p>力耕故善爲國者天下之下我高天下之輕我重以末易其
本以虛蕩其實今汝漢之金<纖R>微之貢所以誘外國而釣胡
<pb 二a><rh>微三</rh>
羌之寶也夫中國一端之<縵R>得匈奴累金之物而損敵國之
用是以驘驢馲駞銜尾入塞驒騱騵馬盡爲我畜鼲鼦狐貉
采旃文罽充於内府而璧玉珊瑚瑠璃咸爲國之寶是則外
國之物内流而利不外泄也異物内流則國用饒利不外泄
則民用<給R>矣案此通商之法也泰西互市以來異物内流大
利外泄是彼以末易我之本彼以虛蕩我之實而損我之用
桓寬此論適爲彼所竊矣枋國者亦思收回利權也乎</p>
<p>水旱禹湯聖主后稷伊尹賢相也而有水旱之災水旱天之
所爲饑穰陰陽之運也非人力故太歲之數在陽爲旱在陰
爲水六歲一<饖R>十二歲一荒天道然殆非獨有司之罪也案
此說甚謬卽天變不足畏意西人謂日食非天變其承<繆R>襲
<pb 二b><rh>微三</rh>
訛類此</p>
<p>實貢攻玉以石冶金以鹽𢣷錦以魚浣布以灰夫物固有以
醜治好者也案此卽化學之理西人精求化學理不出此</p>
<h 1>張子</h>
<p>正蒙參兩凡圜轉之物動必有機旣謂之機則動非<?>自外也
古今謂天左旋此直至粗之論爾不考日月出没恆星昏曉
之變愚謂在天而運者惟七曜而已恆星所以爲晝夜者直<?>
以地氣乘機左旋於中<sm>此左字\\當作右</sm>故使恆星河漢回北爲南日
月因天隱見太虛無體則無以驗其<遷R>動於外也案此左旋
之說也談天集證曰天本太虚而七曜又皆右旋左旋者果
安在哉<祇R>以地實右旋於中遂使天若左旋於外如人在舟
<pb 三a><rh>微三</rh>
中自北而南者必見岸之北行自南而北者必見岸之南行
同一理也惟岸有定距人皆知其不動而太虛無體但見恆
星河漢之自東而西則不得不以左旋目之矣</p>
<p>天左旋處其中者順之少遲則反右矣案此亦西學所出厤
學疑問曰問天左旋日月五星右旋中西所同自有此說而
朱子蔡氏因之臨川揭氏建甯游氏又以槽丸盆水譬之孰
是孰非曰皆是也七曜右旋自是實測而所以成此右旋之
度則因其左旋而有動移耳何以言之七曜在天每日皆有
相差之度術家累計其每日差度積成周天中西新舊之法
莫不皆然夫此相差之度實自西而東故可以名之右旋然
七曜每日皆東升西降故又可以名之左旋西法謂七曜皆
<pb 三b><rh>微三</rh>
有東西兩動而並出於一時葢以此也夫旣云動矣動必有
所向而一時兩動其勢不能古人所以有蟻行磨上之喻而
近代諸家又有人行舟中之比也又天之東升西没自是赤
道七曜之東移於天自是黃道兩道相差南北四十七度雖
欲爲槽丸盆水之喻而平面之行與斜轉之勢終成疑義安
可以遽廢右旋之實測而從左轉之虛理哉然吾終謂朱子
之言不易者则以天有重數耳曰天有重數何以能斷其爲
左旋曰天雖有層次以居七曜而合之總一渾體故同爲西
行也同爲西行而有層次以生微差層次高下殊則所差多
寡亦異故七曜各有東移之率也然使七曜所差只在東西
順逆速之間則槽丸盆水之譬遲亦已足矣無知七曜東移
<pb 四a><rh>微三</rh>
皆循黃道而不由赤道則其與動天異<?>行者不徒有東西之
相違而且有南北之異向以此推知七曜在各重之天皆有
定所而其各天又皆顺黃道之勢以黃道爲其腰圍中廣而
與赤道爲斜交非僅如丸之在槽沙之在水皆與其器平行
而但生退逆也葢惟其天有重數故能動移惟其天之動移
皆顺黃道斯七曜東移皆在黃道矣是故左旋之理得重數
之說而益明曰右旋因左旋而成何也曰天旣有重數而惟
恆星天最近動天故西行最速幾與動天相若土星内其動
漸殺以及地是爲不動之處則是制動之權全在動天而恆
星以内皆隨行也使非動天西行則且無動無動卽無差又
何以成右旋哉勢如運鈞盤運邊則盤轉假令有小盤附於
<pb 四b><rh>微三</rh>
大鈞盤之上而别爲之樞則雖左旋而因其制動者在大輪
小者附而隨行必相差而成動移以生逆度又因其樞之不
同雖有動移必與本樞相應而成斜轉之象焉西人知此則
不必言一時兩動矣故揭氏以丸喻七曜只可施於平面而
朱子以輪載日月之喻兼可施諸黃赤與西說之言層次者
實相通貫理至者數不能違此心此理之同洵不以東海西
海而異也又問天有重數則在外者周徑大而其度亦大故
土木之行遲在内者周徑小而其度亦小故金水月之行速
七政之行勢略同特度有大小而分遲速耳非右旋之徵乎
曰七政必另一物以行本天之上故可以度之大小爲遲速
也今七政旣與天同體而非另一物則七政東升西沒與本
<pb 五a><rh>微三</rh>
天同且使各天之行各自爲政則其性豈無緩急而自外至
內舒亟之次如是其有等乎蓋惟七政之天雖有重數而總
爲一天制動權在動天曰若是周徑大小可勿論矣曰在外
爲動天所掣而西行速故有東移之差數遲又周徑大而分
度闊其差又遲故恆星六七十年而差一度近動天也然以
周徑準之所差一度視月天將以周計矣在内者遠於動天
而西行遲故東移之差速又以其周徑小而分度狹則其差
又速故曰天一日東移十三四度近地而遠動天也然計以
周徑所差十三四度以視日天未及一度也然則周徑大小
但可兼論以考其差而非所以遲速之原也左旋可以無疑
金水附日前後進退而行案卽金水與日同天而其兩輪包
<pb 五b><rh>微三</rh>
日說也見觀象授時一天文圖說一</p>
<p>地有升降日有修短地雖凝聚不散之物然一氣升降其閒
相從而不已也陽日上地日降而下者虛也陽日降地日進
而上者盈也此一歲寒暑之候也至於一晝夜之盈虛升降
則以海水潮汐驗之爲信然其間有小大之差則繫日月朔
望其精相感案此亦西法所本也談天集證曰此以陰陽升
降發明緯書上下游之理冬至後陽氣上升則地漸降而日
漸長夏至後陽氣下降則地漸升而日慚短注家皆以恆理
求之宜其扞格而不相入矣潮汐大小兼論日月攝力亦與
西說闇合</p>
<h 1>程子</h>
<pb 六a><rh>微三</rh>
<p>地形有高下無適而不爲中案卽地爲渾體南北東西隨處
改移說也見觀象授時一</p>
<h 1>朱子</h>
<p>語類天運行有許多重數又要當先論太虛天行又大輪小
輪有急有慢案皆西說所本也觀象授時一曰日月五星各
行一重天<?>行一重天卽許多重數說其云宗動天行有當度
故恆星東移而爲歲差之根則天行之論該矣其曰日月五
星各有一輪卽大小急慢之謂也</p>
<h 1>邵子</h>
<p>皇極經世星法月月法日日法天星月法天又法日案卽月
與五星有本輪又有次輪本輪以從天次輪以法日說也又
<pb 六b><rh>微三</rh>
如九埶回回等書以整數三百六十度紀周天之行而不用
奇零其實元會運世法已然見觀象授時一</p>
<p>海潮者地之喘息也隨月消長早曰潮晚曰汐案西人論潮
汐卽從此山天文圖說二曰海半向月半背月向背兩地潮
汐同時葢向月者水爲月攝動而高漲背月者月拖吸地球
離水水亦高漲又曰海之潮汐靡特係乎月之吸引亦因遠
近之差又曰日月皆有吸力以成潮汐而月之拖吸潮汐較
大於日此卽隨月消長之說日之吸力不及月故專言月耳
英國傅蘭雅地理須知曰潮汐乃洋海水之行動也漸漲漸
退約一晝夜共漲退兩次在朝曰潮在夕曰汐其曰洋海水
之行動卽喘息說也其曰漸漲漸退皆消長說也至云朝曰
<pb 七a><rh>微三</rh>
潮夕曰汐實用古語矣</p>
<h 1>孫子</h>
<p>火攻篇火攻有五火人火積火輜火庫火墜行火必有煙火
素具又以水佐攻者强水可絕而不可奪案西人於是有水
戰火攻法</p>
<h 1>司馬法</h>
<p>仁本敵若傷之醫藥歸之案此語西人尚能用之彼格致士
集紅十字會遇兩軍死傷士皆爲醫治此夷而進於中國之
一端</p>
<h 1>管子</h>
<p>立政市者貨之準也是故百貨賤則百利不得百利不得則
<pb 七b><rh>微三</rh>
百事治百事治則百用節事者生於盧成於務不盧<?>則不生
不務則不成案四國日記五曰西國各學之重專家各業之
有公司頗得此意</p>
<p>七法財葢天下工葢天下器葢天下器成卒選則土知勝矣
致天下之精财來天下之良<?>工則有戰勝之器矣致財若何
五而六之九而十之不可爲數來工若何三倍不遠千里案
四國日記五曰彼之殚力於船械者似之</p>
<p>徧知天下審御機數兵主之事也有風雨之行故能不遠道
里矣有飛鳥之舉故能不險山河矣有雷電之戰故能獨行
而無敵矣案四國日記五曰彼之行軍於水陸者似之</p>
<p>小匡商羣萃而州處觀凶飢審國變察其四時而監其鄉之
<pb 八a><rh>微三</rh>
貨以知其市之賈料多少計貴賤以其所有易其所無買賤
鬻貴是以奇怪時來珍異物聚旦夕從事以教子弟相語以
利相示以時相陳以知賈案此商學也西人精求商務終不
出管子之範圍</p>
<p>問篇關者諸侯之陬隧也而外财之門戶也明道以重告之
虛車勿索徒負<?>勿入以來遠人商無廢利民無游日案四國
日記五曰彼之通商惠工似之</p>
<p>地數地之東西二萬八千里南北二萬六千里案此地球說
也互見本書輕重乙吕覽有始淮南地形許克勤澡身集曰
此以周圍九萬里地球之徑言也葉瀚曰大地應周天三百
六十以今密率推之得全周七萬二千里赤道徑爲二萬二
<pb 八b><rh>微三</rh>
千九百十八里奇二極徑二萬二千八百三十六里奇地爲
扁球故二極短於赤道矣西人謂地體如球本此錢文霈曰
此舉地心之徑言蓋置九萬里之圓求地心之徑以密計當
得二萬八千里有奇云東西二萬八千里舉大數言至南北
<絀R>二千里者地球於東西略带橢圓形也</p>
<p>上有丹沙下有黃金上有慈石下有銅金上有陵石下有鉛
錫上有赭下有鐵上有鉛者下有銀一曰上有鉛者下有鉒
銀此山之見榮也案此礦學也葉瀚曰寶藏興焉鍊金篇金
生於鎔結石與熱變石或爲變形之砂石與河底砂石中其
石皆爲石英北亞美利加發納達山石英中金最多石上常
有紅土蓋之丹砂黃金卽此上有慈石下有銅金者金石識
<pb 九a><rh>微三</rh>
别有銅硫鐵礦吹火試之有吸鐵性豈古言磁石引鍼見含
硫鐵之銅能吸鐵故云磁石歟上有陵石下有鉛錫赤銅者
陵石言石隆起有陵金石識别曰若見石面見青黑花形及
平地有一條隱隱隆起爲山卽有鉛又曰自然成銅礦恆在
石層之文結成石突出之處可證上有赭石下有鐵者此今
紅鐵礦西名希美台能葢地上泥土之色卽是鐵色因有他
石雜之故成紅色又鐵成時或遇水注上面成鐵養與土花
合成赭亦未可知寶藏興焉言美國彼格蘭得等處多開得
紅色鐵礦卽是上有鉛下有銀者寶藏論曰產鉛之山一名
龍牙一名龍鬚生銀生石穴中成片塊大小不定狀如硬銀
絲金石識别及寶藏興焉亦言銀礦多與鉛合信矣一曰云
<pb 九b><rh>微三</rh>
云者淮南說林高注鉒者提則此金乃生成而爲塊者西人
有自然金自然銀自然銅各礦則鉒金卽生成自然之礦璞
也山之見榮者卽礦苗也西人言含金之石謂之呆唔</p>
<p>修數十年而葛盧之山發而出水金從之蚩尤受而制之以
爲劒鎧矛戟又曰此見戈之本也案此言開礦乃可製造也
葉瀚曰金生山中久經剝蝕成沙與土水從上過带金流去
礦學家亦言水底有金此見戈之本言五金可利製造西國
講地學者以刀矛爲世次期分之爲銅刀期鐵刀期與上古
同</p>
<p>桓公問於管子曰吾欲富本而豐五穀可乎管子曰不可夫
本富而财物眾不能守則稅於天下五穀興豐巨錢而天下
<pb 十a><rh>微三</rh>
貴則稅於天下然則吾民常爲天下虜矣夫善用本者若以
身濟於大海觀風之所起天下高則高天下下則下天高我
下則財利稅於天下矣案此言當乘時自强不可泥務本之
言葉瀚曰今中國情勢真中之矣商貸之虧賠款債息歲去
百千萬若兵餉製造之浮費招商之虧絀皆不在內故今不
但言務農治鹽爲無救於時卽絲茶之折亦恐難稪而他國
之出貨吾又不能阻之若但斤斤於此終見稅於天下耳强
必先富富必有術復關稅借民債致富之要也整頓製造招
商保富之道也其道曰自强</p>
<p>桓公曰事盡此乎管子曰未也夫齊國處之本通達所出也
游子勝高之所道人求本者食吾本粟因吾本幣骐驥黄金
<pb 十b><rh>微三</rh>
然後出令有疾徐物有輕重然後天下之寶壹爲我用善者
用非有使非人案此言國處通商之列者宜使利歸於已不
可外溢也葉瀚曰今中國與各國通商有年矣口岸日增生
機日絀其故由於不能使人因吾本也故今日之計莫先於
整頓貨色此因吾本粟之計也又莫先於改鑄銀幣以免交
易之耗折此因吾本幣之計也再復關稅以足用借民債以
濬源此所謂令有疾徐物有輕重而他人之寶爲我用者也
至於用非有使非人之術尤爲要圖</p>
<p>牧民量民力则無不成不彊民以其所惡則詐偽不生不欺
其民則下親其上案此數語西人用以行政四國日記五曰
西國設上下議政院頗得此意使俄草五曰西人惟能知此
<pb 十一a><rh>微三</rh>
故一切大工作木苑囿無不立刻可以成功</p>
<h 1>韓非子</h>
<p>解老工人數變業則失其功作者數摇徙則亡其功一人之
作日亡半日十日則亡五人之功矣萬人之作日亡半日十
日則亡五萬人之功矣案此知自强之道在勤不獨工藝然
也西藝計日程功頗得此義</p>
<p>内儲說上殷法刑棄灰於街者一曰殷法棄灰於公道者斷
其手案韓非性殘酷故託殷法且引孔子答子貢語以實之
眞誣聖矣西人乃襲之凡通商各<埠R>棄灰者有禁誠不善師
古哉</p>
<p>外儲客有爲周君畫莢者三年而成君觀之與髹莢者同狀
<pb 十一b><rh>微三</rh>
周君大怒畫莢者曰築十版之牆鑿八尺之牖<?>而以日始出
時加之其上而觀周君爲之望見其狀盡成龍蛇禽獸車馬
萬物之𣅤備具周君大悅此莢之功非不微難也然其用與
素髹莢同案此知智巧之工古巳有之不獨西人爲然</p>
<h 1>素問</h>
<p>陰陽應象大論水爲陰火爲陽陽化氣陰成形又云亢則害
承乃制制則生化案此西人化學所本也水爲陰云云卽氣
質流質定質加熱減熱三質遞變之法亢則害云云卽兩物
交<感R>全化之理</p>
<p>六節藏象論諸<髓V>者皆屬於腦注腦爲髓海又其華在髮注
腦者髓之海案又見剌禁論刺頭中腦戶注腦爲髓之海眞
<pb 十二a><rh>微三</rh>
氣之所聚又天谷元神守之自眞又統轄營衛三焦之宗氣
運行於周身案此皆腦氣筋說也全體闡微曰腦爲一身主
所謂統轄也脑絲所成之腦筋又一身運動之主所謂運行
也闡微所言與素問若合符節葢自東周前羅馬人漢尼巴
潛入中國得素問等書歸國後力學數十年故醫學流入外
國矣</p>
<p>五運行大論帝曰動静何如岐伯曰上者右行下者左行左
右周天餘而復會也案此卽最高行說也談天集證曰日行
黃道自北而西而南而東是右行也地有四游自南而西而
北而東是左行也右行左行皆一歲一周天而右行之度微
不及於左行故云餘而復會是卽西法之最高行矣</p>
<pb 十二b><rh>微三</rh>
<p>天地動靜五行遷復雖鬼臾區其上候而已猶不能徧明案
談天集證曰自地視之地不動而日月五星皆動自日視之
日不動而地月五星皆動動静無定形遲速無常度宜鬼臾
區之不能徧明也</p>
<p>夫變化之用天垂象地成形七曜緯虛五行麗地案此卽七
曜皆在太虛中说也談天集證曰七曜緯虛言七曜皆在太
虛中非同麗一天亦非各有一天西人所矜者岐伯固早言
之</p>
<p>地之爲下否乎歧伯曰地爲人之下太虛之中者也案此地
動說也談天集證曰自人視之地爲下矣而地在太虛之中
與七曜等豈有七曜皆動而地獨静之理</p>
<pb 十三a><rh>微三</rh>
<p>帝曰馮乎岐伯曰大氣舉之也案此地面有空氣說也談天
集證曰凡物動则風生静則風息地之旋轉於本心者九十
五刻奇而一周則大氣之環繞平地者亦九十五刻奇而一
周使地一刻不動則一刻無大氣而地不能安於其所矣惟
地之動終古不息故大氣之旋亦終古不息而人物之附於
地者不見其動而但見其静異哉其所憑依乃其所自爲也
阮元曾子注釋曰置丸<?>豬膀胱中吹氣足閉之丸<?>可居中置
丸<?>水盎中急旋其水丸<?>必居中此地爲天大氣包舉之驗也
地上數百丈風與氣卽宜勁況直上千萬里哉故人與水在
地不傾落者天氣包舉之準平繩直人水不知也西洋謂地
心本重人物各就地心之重得附麗不脫之說理仍未足俊
<pb 十三b><rh>微三</rh>
案天文圖說一曰地面有空氣包羅氣之厚者約一百五十
里至二百四十里之則又二曰宇內萬物各具吸引之理故
物受其吸無論遲速皆布相向欲前之勢据盲空氣包羅卽
大氣舉之之說</p>
<p>風寒在下燥熱在上溼氣在中火遊行其間寒暑六入故令
虛而化生也案此卽清蒙氣差說所本談天集證曰風寒在
下西法之溫際也燥熱在上火際也溼氣在中冷氣也寒性
堅凝風以動之而太陽之火遊行其間則化而爲溫水土之
氣爲太陽所吸引上至冷際遂能映小爲大升卑爲高西人
清蒙氣差法從此生矣</p>
<p>氣交變大論象之見也高而遠則小下而近則大案此卽太
<pb 十四a><rh>微三</rh>
<p>陽爲心說也談天集證曰高於太陽則距地遠而視之若小
下於太陽則距地近而視之若大五星以太陽爲心古知之
矣</p>
<p>六元正紀大論春氣西行夏氣北行秋氣東行冬氣南行案
此亦西說所本談天集證曰此卽下者右行之说也春氣西
行則視日恆差而東夏氣北行則視日恆差而遠秋氣東行
則視日恆差而西冬氣南行則視日恆差而近高卑盈縮之
理可推</p>
<p>痺論營者水穀之精氣也和調於五藏灑陳於六府乃能入
於脈案西人言吸管上行之精液本此</p>
<p>衛<?>者水穀之悍氣也其氣慓疾滑利不能入於脈案西人言
<pb 十四b><rh>微三</rh>
食物炭氣參和血内不能入脈管本此見新論闡微蓋入一
呼爲吐炭氣入血則紫紫血必須入肺運至氣胞之上洩炭
氣於胞内由氣管出之故曰不入脈</p>
<h 1>靈樞</h>
<p>九鍼十二原所入爲合案此卽西人迴血管說及鍼法也亦
見全體新論闡微所言四合迴管者係肝膽脾胃大小腸甜
肉之迴管四條相合與别迴管異施世杰曰俄醫院治怯症
以有管之針刺入病者脊骨間取藥水從鍼管灌入二三次
應手而愈經水八尺之士皮肉在此外可度量切循而得其
死可解剖而視之其藏之堅脆俯之大小穀之多少脈之長
短血之清濁氣之多少皆有大數案此卽西醫剖驗之法全
<pb 十五a><rh>微三</rh>
體新論外全體闡微全體通攷全體窮源詳矣</p>
<p>營衛生會篇云人受氣於穀穀入於胄以傅於肺五臟六腑
皆以受氣其清者爲營濁者爲衛營在脈中衛在脈外案營
衛卽脈管迴管也蓋心爲血主血之行化以空氣故心肺主
之難經三十難曰清者爲營濁者爲衛營行脈中衛行脈外
又三十二難曰然心者血肺者氣血爲營氣爲衛相隨上下
謂之營衛据全體新論闡微略謂脈管起於心右上房<彎R>迴
入肺内成總管上下分爲二截上直達首臂下由腰胯連下
部其管所藏爲紅血卽經所謂營行清中也迴管者係由身
内微絲管合成至心爲總管起於心左上房上接肺迴管化
紫血入心下右房爲好血入脈管亦分上下上連上部下連
<pb 十五b><rh>微三</rh>
下部迴管較脈管大而行路則分深淺淺在脈管之外深與
脈管同路而在頭腦則爲迴穴此卽經所謂衛行濁中也血
有紅紫之色其故由食物入胃後得胃之化由肝膽汁及各
汁變化自闌門下入小腸泌出精液由吸管運上入肺得空
氣化之爲紅血入心運行脈管中而血行不能無滞又食物
有炭氣參入血中故血變壞爲紫必由迴管入肺化爲好血
方能養身所論與靈樞大恉相符</p>
<h 1>難經</h>
<p>以寸口切脈以定證案新論謂脈管徧行周身無三部可定
五臟之理獨取寸口者以脈管在此若淺故可按而知血行
之緩急此卽以寸口切脈之義</p>
<pb 十六a><rh>微三</rh>
<p>肺居鬲上又曰得水而浮案闡微立胸膛藏府卽肺居鬲上
說也得水而浮闡微卽襲其文</p>
<h 1>本草經</h>
<p>飛鍊水銀爲輕粉下膈要藥時珍曰水銀因火鍊丹砂而出
化强陰爲燥烈案西醫有五毒藥詳<019>瘡祕錄此卽輕粉粉
霜銀硃生生乳之祖</p>
<p>硫磺能光金銀銅鐵奇物硝石能化七十二種石案此硫强
水硝强水所自出</p>
<h 1>周髀</h>
<h 2>周髀謹案</h>
<p>欽定四庫提要曰歐邏巴人言地圓卽所谓法覆槃<?>滂沱
<pb 十六b><rh>微三</rh>
四潰而下也其言南北里差卽北極左右夏有不釋之冰物
有朝生暮穫中衡左右冬有不死之草五穀一歲再熟是爲
寒暑推移隨南北不同之故及所謂春分至秋分極下常有
日光秋分至春分極下常無日光是謂晝夜永短隨南北不
同之故也其言東西里差卽所謂東方日中西方夜半西方
日中東方夜半晝夜易處如四時相反是謂節氣合朔加時
早晚隨東西不同之故也其西厤書述第谷以前西法三百
六十五日四分日之一每四歲之小餘成一日亦卽周髀三
百六十五日者三三百六十六日者一也又乾坤體義提要
曰利瑪竇撰是書言天象以人居寒煖爲五帶與周髀七衡
說略同又測量法義測量異同句股義提要曰徐光啟撰演
<pb 十七a><rh>微三</rh>
利瑪竇所譯以明句股測量之義首造器器卽周髀所謂矩
也次論景景有倒正卽所謂仰矩覆矩卧矩也次設問十五
题以明測望高深廣遠之法卽所謂知高知遠知深也又渾
葢通憲圖說提要曰李之藻撰梅文鼎嘗作訂補其說曰渾
葢之器見於元史札瑪魯鼎所用儀器疑爲周髀儀術流入
西方</p>
<h 1>聖訓煌煌知所折衷矣</h>
<p>天象葢笠地法覆槃滂陀四隤而下又北極之下以春分至
秋分爲書秋分至春分爲夜又日行極北北方日中南方夜
半日行極東東方日中西方夜半日行極南南方日中北方
夜半日行極西西方日中東方夜半案此地圓之說也</p>
<pb 十七b><rh>微三</rh>
<p>聖祖仁皇帝問陳厚耀地圜出何書以周髀對問何以見其
圜以職方外紀西人言繞地過一周四币皆生齒所居故知
其爲圜且東西測景有時差南北測星有地差皆與圜形相
合陳所對如此厤學疑問補曰惟地體渾圆故近赤<?>道則書
夜之長短漸平近北極則晝夜長短之差漸大推而至<?>北極
之下遂能以半年爲晝半年爲夜矣若地爲平面則南<?>北<?>晝<?>
夜皆同安得有長短之差隨北極高下而異乎一也又@地
圓與天相似太陽隨天左旋繞地環行各以其所到之<gap>
照而爲日中正午其對沖之方在地影最深之處卽夜半@
時矣使地爲平面東西一望皆平則日一出地而萬國皆@
日一入地而八表同昬安得有時刻先後之差此日中彼@
<pb 十八a><rh>微三</rh>
半乎周髀又言北極之下不生萬物北極左右夏有不釋之
冰物有朝耕暮穫中衡左右冬有不死之草五穀一歲再熟
惟天地同渾圓故易地殊觀而寒暑別北極下地卽以北極
爲天頂而太陽周轉近於地平陽光希微不能解凍萬物不
生其左右猶能生物而以春分至秋分爲晝故朝耕而暮穫
也</p>
<p>笠以寫天天青黑地黃赤天數之爲笠也青黑爲表丹黃爲
裹以象天地之位而七衡圖後又云凡爲此圖以丈爲尺以
尺爲寸以寸爲分分一千里凡用繪方八尺一寸案此卽古
繪圖法益證地形爲圓也厤學疑問補曰寫天之笠竟展而
平而以北極爲心赤道爲邊用割圓切線之法以考其經緯
<pb 十八b><rh>微三</rh>
度數則周天之星象可一一寫其形容其赤道南之星亦展
而平而以赤道爲邊今西洋所作星圖自赤道南中分爲兩
卽此又云笠以寫天似與渾葢較爲親切耳夫葢天以平寫
渾必將以渾圓之度按而平之渾葢之器如割渾球而空其
中乃仰置几案以通明如玻瓈之片平掩其口則圓球内面
之經緯度分映浮平面一一可數而變坳爲平矣然其度必
中密而外疏故用切線葢西法有𥳑平儀亦以平測渾之器
凡测天之器圓者必爲渾平者卽爲葢𥳑平儀以平圓测渾
圓是一葢天中之一器也由是言之渾葢與𥳑平異製而並
得爲葢天遺製一則用切線一則用正弦非是則不能成器
矣因知古人本有切弦割線之法而西人襲之三角形論謂
<pb 十九a><rh>微三</rh>
眾角輳心以算弧度必古厤流傳西土此反失傳也顧觀光
書後曰經中周徑里數爲繪圖而設非其真西人渾葢通憲
見於外衡大於中衡與周髀合鄒伯奇皇輿全圖自序曰地
圖以天度畫方至當不易然地球經緯相交皆成正角而世
傅輿圖至邊地竟成斜方形旣非數理又失地勢其蔽在以
緯度爲直線也昔嘗爲小總圖依渾葢儀用半度切線以顯
<迹R>象然州縣不備且内密外疏容與實數不符故復爲此其
格緯度無盈縮而經度漸狹相視皆爲半徑與餘弦之比例
横九幅縱十一幅合之則成地球滂沱四穨之形欲使以圖
繪圓其圖乃肖也</p>
<p>圓出於方方出於矩半其一矩智出於句句出於矩案此卽
<pb 十九b><rh>微三</rh>
三角說也疇人傳一曰句股量天始於周髀歐邏巴測天專
恃三角八線所謂三角卽古之句股也淩揚藻蠡勺編曰黃
棃洲謂句股術乃周公商高之遺西人竊共傳棃洲有授時
厤故測圖要義澡身集曰句股者西法所謂三角也衡之以
爲句縱之以爲股衺而引之以爲弦正而信之以爲開方是
故并之則爲矩環之則爲規圆内容方方内容圓則爲幕<?>積
弧矢五寸之矩可以盡天下之方一圍之規可以盡天不之
圓以陽之晷景在地樹一表而句股數可得</p>
<p>東方日中西方夜半案此卽東西差也厤學疑問曰所言皆
相距六時其相去之地皆一百八十度此東西差之極大皆
細考之則日在極東而東方爲日中午時則其地在極南者
<pb 二十a><rh>微三</rh>
必見日初出地而爲卯時在極北者必見日初入地而爲酉
時故又云此四方者晝夜易處加四時相及又細分之則東
西相距三十度必早晚差一時相距十五度必相差四刻堯
分命羲仲寅賓出日和寅餞內日者測此東西里差也俊案<?>
明史天文志曰東西偏度以京師子午線爲中而較各地所
偏之度凡節氣之早晚日食之先後胥視此葢人各以見日
出入爲東西爲卯酉以日中爲南爲午而東方見日早西方
見日遲東西相距三十度差一時相距九十度則差三時相
距一百八十度則晝夜時刻俱反對矣湯若望曰天啟三年
九月十五夜戌初初刻望月食京師初虧在酉初一刻十二
分而西洋意大里雅諸國望在晝不見推其初虧在巳正三
<pb 二十b><rh>微三</rh>
刻四分相差三時二刻八分以里差計之殆距京師之西九
十九度半也故欲定東西偏度必須兩地同測一月食較其
時刻若早六十分時之二則爲偏西一度遲六十分時之二
則爲偏東一度今各省差數未得測驗據廣輿圖計里之方
約略條列或不致甚舛也南京應天府福建福州府並偏東
一度山東濟南府偏東一度十五分山西太原府偏西六度
湖廣武昌府河南開封府偏西三度四十五分陕西西安府
廣西桂林府偏西八度半浙江杭州府偏西三度江西南昌
府偏西二度半廣東廣州府偏西五度四川成都府偏西十
三度貴州貴陽府偏西九度半雲南雲南府偏西十七度</p>
<p>北極下半年爲晝中衡下五穀一歲再熟案此卽南北差也
<pb 二十一a><rh>微三</rh>
厤學疑問曰其距緯皆相去九十度乃南北差之極大者也
細攷之北極高一度則地面差數百十里而寒暑密移晝夜
之長短各異和叔羲叔分處南北以测此南北里差也俊案
明史天文志地居天中其體渾圓與天度相應中國當赤道
之北故北極常現南極常隱南行二百五十里則北極低一
度北行二百五十里則北極高一度以周天度計之知地之
全周爲九萬里也以周徑密率求之得地之全徑爲二萬八
千六百四十七里又九分里之八也凡北極出地之度同則
四時寒暑靡不同崇禎初西洋人測得京省北極出地度分
北京四十度南京三十二度半山東三十七度山西三十八
度陝西三十六度河南三十五度浙江三十度江西二十九
<pb 二十一b><rh>微三</rh>
度湖廣三十一度四川二十九度廣東二十三度福建二十
六度廣西二十五度雲南二十二度貴州二十四度又以十
二度度六十分之表測京師各節氣午正日影夏至三度三
十三分芒種小暑三度四十二分小满大暑四度十五分立
夏立秋五度六分穀雨處暑六度二十三分清明白露八度
六分春秋分十度四分驚蟄寒露十二度二十六分雨水霜
降十五度五分立春立冬十七度四十七分大寒小雪二十
度四十七分小寒大雪二十三度三十分冬至二十四度四
分</p>
<p>以三百六十五日謂之經歲餘四分日之一故四年而閏一
日案此西厤言閏所本新法書西法歲三百六十五日四分
<pb 二十二a><rh>微三</rh>
日之一每四歲之小餘成一日因而置閏百年中爲整年七
十五閏年二十五共爲三萬六千五百二十五日觀象授時
一曰此西人舊法卽古法三百六十五四分日之一也</p>
<p>春分之日夜分以至秋分之日夜分極下常有日光秋分之
日夜分以至春分之日夜分極下常無日光冬至夏至者日
道發歛之所生也故曰運行處極北北方日中南方夜半日
在極東東方日中西方夜半日在極南南方日中北方夜半
日在極西西方日中東方夜半凡此四方者晝夜易處加四
時相及然其陰陽所終冬至所極皆若一也天象蓋笠地法
覆槃案此言地圜之理梅文鼎曰周髀算經雖未明言地圜
而其理其算已具其中矣試略舉之周髀言北極之下以春
<pb 二十二b><rh>微三</rh>
分至秋分爲晝秋分至春分爲夜葢惟地體渾圜故近赤道
則晝夜之長短漸平近北極則晝夜長短之差漸大推而至
北極之下遂能以半年爲晝半年爲夜矣若地爲平面則南
北晝夜皆同安得有長短之差隨北極高下而異乎一也周
髀又言日行極北北方日中南方夜半日行極東東方日中
西方夜半日行極南南方日中北方夜半日行極西西方日
中東方夜半葢惟地體渾圜與天體相似太陽隨天左旋繞
地環行各以其所到之方正照而爲日中正午其對衝之方
在地影最深之處而卽爲夜半子時矣假令地爲平面東西
一望皆平則日一出地而萬國皆<?>曉日一入地而八表同昏
安得有時刻先後之差而且有此方日中彼爲夜半者乎二
<pb 二十三a><rh>微三</rh>
也周髀又言北極之下不生萬物北極左右夏有不釋之冰
物有朝耕暮穫中衡左右冬有不死之草五穀一歲再熟葢
惟與天同爲渾圓故易地殊觀而寒暑迥別北極下地卽以
北極爲天頂而太陽周轉近於地平陽平希微不能解凍萬
物不生矣其左右猶能生物而以春分至秋分爲晝故朝耕
而暮穫也若中衡左右在赤道下以赤道爲天頂春分以後
日軌漸離赤道而北至夏至而極其出入並在正卯酉之北
二十三度半有奇正午時亦離天頂北二十三度半奇其熱
稍減而涼氣以生爲此方之秋冬矣自此以後又漸向赤道
行至秋分日復在赤道出入正卯酉而正過天頂一如春分
熱之甚亦如之則又爲其方之夏矣秋分後漸離赤道而南
<pb 二十三b><rh>微三</rh>
直至冬至又離赤道南二十三度半奇而出入在正卯酉南
正午亦離天頂南並二十三度半奇氣候復得稍涼又爲秋
冬是故冬有不死之草而五穀一歲再熟也又其方日軌每
日左旋之圈度並與赤道平行而终歲晝夜皆平上條言地
近赤道而晝夜之差漸平以此故也赤道旣在天頂則北極
南極俱在地平可見然但言北極不言南極者中土九州在
赤道北聖人觀象祗據所見之北極出地而精其測算卽南
極可以類推然又言北極下地高滂沱四隤而下卽地圓之
大致可見非不知地之圓也卽如日月交蝕常在朔望則日
食巳日月同度爲月所掩亦易知之事而春秋小雅但云日
有食之古聖人祗舉其可見者爲言皆如是也李光地日葢
<pb 二十四a><rh>微三</rh>
以動静體信言之實則形氣渾淪相周古人卵中裹黃之喻
是以術家又以地平爲說亦卽目所察天在地之上下隱顯
各半而名之爾夫至順極厚非方非平高下相循渾淪<002>薄
者地之本體然也其南北兩端以去日遠近爲寒暑之差東
西以見日早晚爲晝夜之度東之夜乃西之晝南之暑乃北
之寒也如是則東西南北安有一定之中南北或以極爲中
或以赤道爲中者亦天之中非地之中也近天文家侈爲獨
得痛詆前說惜無以髀葢之術告之者</p>
<p>七衡冬至日當外衡夏至日當內衡案此寒煖五帶說也厤
學疑問補曰西洋厤言寒煖五帶之說與七衡脗合且北極
之下半年爲晝半年爲夜赤道之下五穀一歲再熟必非鑿
<pb 二十四b><rh>微三</rh>
空歐羅巴實測之算與之相應乃知所述周公受學商高說
非無本</p>
<h 1>蓋天術</h>
<p>隋書天文志引曰日自東至西再旋至北遠卽不見蓋北極
天頂去地極遠遠故不見案此言日不入地卽地圓說也如
謂日真入地豈地果有竅爲之出納乎</p>
<h 1>楊雄難葢天</h>
<p>隋書天文志引其六曰合從高山上以水望日日出水下影
上行何也案此卽蒙氣折光之理也葉瀚曰凡日星出地平
先二杪時許人在地平上視之巳見日星出地非真出地也
乃地上蒙氣映其影故如真出地上此譬置一錢於桶中人
<pb 二十五a><rh>微三</rh>
行遠卽不見若盛以水則常見錢浮水面亦折光然也此卽
雄所謂日出水丁影上行之故也</p>
<p>其七曰視物近則大遠則小今日與北斗近我而小遠我而
大何也案此亦西說所本也葉瀚曰西人言物形愈離吾目
愈覺其小卽遠則小義也北斗爲近之恆星非其星小也以
遠而見爲小也日本大於地又較最近之恆星爲近故見爲
大也雄以恆星遠日近故以之難葢天</p>
<h 1>張衡渾天儀注</h>
<p>開元占經一引曰渾天如雞子天體圓如彈丸<?>地如雞子中
黄孤居於内天大而地小天表裹有水天之包地猶殼之裹
黃天地各乘氣而立載水而浮案此卽天地皆圓之說也占
<pb 二十五b><rh>微三</rh>
經又引三五厤天渾渾如雞子新法算書曰未葉大剏蛋形
圖以解天文根本疇人傳曰蛋形古所謂形如鳥卵也後此
西人以橢圓面積求太陽太陰加減均數放此</p>
<h 1>王蕃渾天說</h>
<p>御覽二引曰月行二十七日有奇而周天案此亦西說所本
也天文圖說一曰月繞地約二十七日有七時一周</p>
<p>周天三百六十五度半覆地下半在地上故二十八舍半隱
案西人談天一書備言天學之理其術以地球自轉而與諸
行星皆繞日而行本此</p>
<h 1>渾天論答難</h>
<p>占經裹一引曰難者地體大尚不能掩日使不照月月體小
<pb 二十六a><rh>微三</rh>
於地安能掩日使不照曜星也案此卽日大於地地大於月
說也天文圖說一曰日體大於地體殊多若以地與月繞地
之軌道置於日體內略佔日直徑一半之地又二曰地影大
於月故月蝕多於日蝕</p>
<h 1>劉智正厤</h>
<p>御覽二引曰故月光生於日當日則明光盈近日則明滅案
天文圖說一所謂月本無光不過借日之光以爲光也又二
日月體本無光因接日之光而回照於地故有光本此</p>
<h 1>昕天論</h>
<p>宋書天文志引曰漢書云冬至日在牽牛去極遠夏至日在
東井去極近欲以推日之長短信以太極處二十八宿<?>之中
<pb 二十六b><rh>微三</rh>
央雖有遠近不能相倍今眡<?>天之說以爲冬至極低而天運
近南故日去天遠而斗去人近夏至極起而天運近北斗去
人遠日去人近極至起時日行地中淺故夜短極之低時日
行地中深故夜長案西法有黃極之說觀象授時引李光地
曰西法有赤極又有黃極愚嘗妄意不獨黃有極耳自恆星
以至月天皆有極也蓋樞<紐R>長繫者惟宗動爲然觀極星之
離樞漸遠則恆星又有極可知矣日月五星則其明著者也
又引江永曰七政各行一道卽各有所宗之極北極爲心黃
極環繞而成一圈月與五星之極皆以黃爲心各環之而成
小圈水星圈最大月次之金次之土次之火次之木次之皆
載於黃極圈之上各有俆理是其證</p>
<pb 二十七a><rh>微三</rh>
<h 1>徐整長厤</h>
<p>御覽七引曰大星經百里中星五十里小星三十里案此西
人六等星差之說見食舊德齋雜著</p>
<h 1>九章</h>
<p>一曰方田以御田疇界域二曰粟布以御交易質劑三曰差
分以御貴賤廪稅四曰少廣以御方員冪積五曰商功以御
功程積實六曰均輸以御遠近勞費七曰赢不足以御隱雜
互見八曰方程以御錯糅正負<?>九曰句股以御高深廣遠安
此西算所自出也年希堯度算釋列序曰西學未出古有九
章言算數而測量在其中秦火以後不知何時流入西國西
人精于測量遂能以量法爲算法如羅雅谷所釋此例規解
<pb 二十七b><rh>微三</rh>
者尤爲𥳑妙梅子之言曰西人之術多以象告而翻譯者或
未深諳厥故得其形似參之臆解作者之精意遂掩或者不
察疑其故爲祕惜亦不然也夫理有當知與天下共明之而
巳中西何異焉陳杰古算經細草例言曰比例之法放自九
章傳由西域在古灋曰異乘同除在西法曰比例等假如甲
有錢四百易米二斗問乙有錢六百易米幾何答曰三斗法
以乙錢爲實甲米乘之得數甲錢除之卽得錢與米異名相
乘錢與錢同名相除故謂之異乘同除此古法也以甲錢比
甲米若乙錢與乙米凡言以者一率言比者二率言若者三
率言與者四率二三率相乘一率除之卽得此西法也古法
在元明時已失傳明神宗時西人利瑪竇來中國出其所著
<pb 二十八a><rh>微三</rh>
之書中土人皆務爲創見其實所用皆古法但易其名色耳
兹以西人名色解王氏固取其平近亦以明中國之合轍也
又有論曰二十一史律志無不用比例者他如九章緝古十
種算書大半皆用比例無如古人總不言比例如緝古算經
第二問求均給積尺欲以本體求又一形之體忽取兩面冪<?>
之數一用以乘一用以除而得又第九問求圓囤第十問求
圓窖忽以周徑乘除卽如方亭法求之諸數悉得讀者實莫
能解走作圖解葢審諦久之而始知其爲比例言乃明言比<?>
以揭之嗣是而凡閱古算書罔弗比例矣</p>
<h 1>秦九韶九章</h>
<p>載立天元一術案卽彼借根方也梅瑴成供奉</p>
<pb 二十八b><rh>微三</rh>
<h 1>內廷</h>
<p>聖祖仁皇帝授以西洋借根法始知借根方卽立天元術談
泰日西人存心叵測恨不盡滅古籍俾得獨行其教以自衒
所長吾儒託生中土不能表章使之淹沒但知西人之借根
方不知古法之天元一此豈善尊先民者哉駱騰鳳開方釋
例自序曰天元一術見宋秦氏九韶九章大衍數中初不言
創於何人元李冶測圆海鏡益古演段二亦用此術冶稱其
術出於九容今不可詳所自矣是術也自平方立方以至多
乘方悉用一術卽芻童羡除諸形亦無不可握管而得西法
借根方實源於此乃以多少代正負<?>欲掩其襲取之迹不知
正負以別異同多少以分盈朒毫釐千里必有能辨之者</p>
<pb 二十九a><rh>微三</rh>
<h 1>劉徽九章算術洤</h>
<p>序度高者重表測深者累矩𠇗離者三望而又旁求者四望
望此卽所謂重差也案旁要夕桀蓋皆測望中之一事旁要
測方夕桀測圓旁要爲三角法所本孔廣森曰旁要卽西人
三角法也疇人傅三編曰釋名在邊曰旁史記扁鹊倉公傳
索隱云方猶邊也要卽古<020>字孔說殆近之矣夕桀云者廣
雅釋詁云夕衺也王氏疏證引呂氏春秋明理論是正坐於
夕室也注云言其室邪夕不正桀者揭也文選謝靈運擬劉
楨詩注桀與揭音義同又東京賦薛注揭猶表也蓋樹表而
邪望之卽劉徽所云𠇗離者也疑重差夕桀古人本以旁要
該之其實此三者皆不離於句股後人强爲之分析耳錢氏
<pb 二十九b><rh>微三</rh>
十駕齋養新録<?>疑夕桀爲互椉之譌阮元又以今有爲卽九
章算術中今有術案互乘今有皆算家通法不能另列爲一
章且不得雜出於旁要重差下也</p>
<h 1>張邱建算經</h>
<p>序<?>凡約法高者下之耦者半之奇者商之副置其子及其母
以少減多求等數而用之乃若其通分之法先以其母乘其
全然後内子母不同者母互乘子母亦相乘爲一母諸子共
之約之通分而母入者出之則定案西算亦有雞翁母雛問
答法本此疇人傳六曰雞翁母雛一問而有三答惟憑心計
於率不通</p>
<h 1>潛虛</h>
<pb 三十a><rh>微三</rh>
<p>〡〢〣<021>〤丅<022><023><024>案此字馬之見於古者翟灝通俗編<?>
三十二曰今市廛計簿有所謂號馬者以一作〡二作〢三
作〣四作〤五作〥六作〦七作〧八作〨九作〩<?>其一二
三與潛虛正同六七八〩<?>雖縱横互易而意亦仍之惟〤乃
古文開元𠄡字之省又與十斜正相比今誤以當四別用西
洋五字爲〥與温公法殊左傳襄三十年亥有二首六身杜
注云亥字二畫在上并三人爲身如算之六蓋古人記算字
原有別就𥳑易之體朱子語類曰潛虛之數用五只似如今
算位一般其直一畫則五也下横一晝則爲六横二畫則爲
七</p>
<h 1>開元占經</h>
<pb 三十b><rh>微三</rh>
<p>一百四回回術案此亦西法所本也新法算書曰第谷於神
宗十六年戊子測春分與白耳那瓦所測相較定歲實爲三
百六十五日二十三刻三分四十五秒疇人傳曰嵗實小餘
二十三刻三分四十五秒與經緯度一百二十八年閏三十
一日之率正合戴震曰新法襲回回術其云測定乃欺人耳
九埶術不推積元案西法亦不推積元放此癸巳存稿六曰
西洋天地儀書云開闢至洪水一千六百膜十餘年洪水至
漢元壽庚申天主降生二千三百四十餘年自闢天地至崇
禎庚辰五千六百三十餘年聖經直解云開闢至洪水二千
二百四十二年洪水至漢元壽庚申天主降生二千九百五
十四年自開闢至祟禎庚辰六千八百三十六年非由積元
<pb 三十一a><rh>微三</rh>
亦年數不同葢向壁虛造矣俊謂彼以天主紀元妄稱聖經
尤謬</p>
<h 1>黃帝書</h>
<p>困學紀聞天道引天在水外水在天外案天文圖說一曰地
球之面有水其水之深較地體之厚如一莫者然本此</p>
<h 1>黃帝占</h>
<p>占經七十七引曰周伯老子王蓬絮國皇温星凡五星皆客
星也案彼亦有客星之名厤法西傳載地谷書第五解其時
新見大客星計十二章</p>
<h 1>京氏占</h>
<p>禮月令疏引月與星辰陰者也有形無光日照之乃有光案
<pb 三十一b><rh>微三</rh>
卽月無光借日爲光說也見天文圖說一</p>
<h 1>墨子</h>
<p>經上化徵易也說云化若<025>爲鶉經說下五合水土火火離
然火爍金火多也金靡炭金多也合之府水木離木案此化
學也瀛海論巳言之食舊德齋雜箸曰卽原質要互變易之
理俊案經下五行毋常勝說在宜物盡亦是化學西法剖別
物質殊其劑以成材者曰化學實卽治人廾人之掌彼以爲
能升鍊金石艸木<顛R>倒真僞而成藥最精微者本此</p>
<p>經說均髮均縣輕重而髮絕不均也均其絕也又一少於二
而多於五說在重非半弗𣃈經上倍爲二也說云倍二尺與
尺但去一又云同重體合類異二體不合不類說云合同也
<pb 三十二a><rh>微三</rh>
有以同類同也異二必異二也不連屬不體也不同所不合
也不有同不類也案此重學也瀛海論曰卽西人金錢雞毛
之喻四國日記曰經說下篇重學所出俊謂重學中以干絲
作繩繫船被風所斷多一絲則不斷有問風力幾何之題與
此相合二說猶未盡魯問曰翟之爲車轄須臾刻三寸之木
而任五十石之重此亦重學也若分别言之則經說上同二
名一實重同也此静重法又力重之謂下與重奮也經說下
挈有力也引無力也此動重法東塾讀書記言之招負衡木
加重焉而不撓極勝重也古校交繩無加焉而撓極不勝重
也衡加重於其一<002>必捶權重相若相衡則本短標長兩加
焉重相若則標必下此升重法兩輪高兩輪爲輲車梯也重
<pb 三十二b><rh>微三</rh>
其前弦其前縣重於其前繩引輲則行此轉重法均髪均縣
輕重而髮絕不均也均其絕也莫絕此吸重法經下一與二
廣與循無欲惡之爲益損也一少於二而多於五說在重此
定重法說木董瑞椿今西法齊動力輕重疾徐而制器又能
致小力使大重引動如三十五噸之大礮進重退高下以及
装藥盛子皆以汽機運之而僅用觔許力者卽有力挈無力
之說也西人起重於高處借斜木以爲梯減力五倍卽縣重
於其前是梯之說本此</p>
<p>經下景之大小說在地經說臨鑑立景二光夾一光足被下
光故成景於上首被上光故成景於下鑒者近中則所鑒大
景亦大遠中則所鑒小景亦小案瀛海論曰此光學之祖也
<pb 三十三a><rh>微三</rh>
四國日記曰經說下篇光學所出此統言之耳若析言之則
學計一得下曰日中立旬卽表度說測景之理臨鑑而立景
倒卽窪鏡也東塾讀書記十二曰足敝四句指窪鏡照人景
倒也鑒者四句卽突鏡也四國日記曰今千里顯微鏡不出
此食舊德齋雜箸格術解鄒伯奇格術補<?>殷家儶格術箋尤
詳文煩不錄此外尚有遺者經說下智以目見而目以火見
智久不當以目見澡身集曰此光學之理西人謂古未知光
理皆言所見之光而以目力辨之此智以目見之說也又謂
今格致之士放求光理知所見之光自目外而至目內卽不
當以目見之說也經說下景木柂景短大木正景長小大小
於木則景大於木非獨小也卽今立表之法經說下一方貌
<pb 三十三b><rh>微三　四百八十三</rh>
盡俱有法而異或木或石不害其方之相合也近刻葢誤類
爲貌一方盡類者一同也同具方形則其方盡相類今照相
攝景之法與此相出入魯問令之俯則俯令之仰則仰是似
鏡也亦其法西法令凸凹晶鏡使光點遷就而利視之曰光
學卽此</p>
<p>經說挈有力引無力也案此力學也東塾讀書記曰疑卽起
重之法俊謂西法有重力結力愛力其大恉从動重學分出
而論各體之動理各力之根源曰力學本此</p>
<p>經說<?>下以火見火謂火熱也非以火之熱者卽煮水滚沸化
去其汽之法又備水視水可決以臨轒輼決外隄城上爲射
檥疾佐經下往者之相與也盡若方之相召也說在方經說
<pb 三十四a><rh>微三</rh>
下一方貌盡俱有法而異或木或石不害其方之相台也盡
貌猶方也案此汽學也澡身集曰汽機之法各家不同而其
用以生力則合也召台二字並合之譌貌謂汽機之形也木
石其質也形質不一變通其法不妨其爲相合也盡悉其形
猶是代力之方也俊謂西法以火化水气使積力而生動者
曰汽學故火車用火烝運卽名汽車此則用汽機攻城之法
耳</p>
<p>經上言出舉也閒傳親久彌異時也守彌異所也聞耳之聰
也又備城門以薄𩊚置井中使聰耳者伏罌而聽之審知穴
之所在鑿而迎之案此聲學也澡身集曰言之出也有輕气
以舉之則爲聞爲其傳聲最速故雖異所而如親聞也傳聲
<pb 三十四b><rh>微三　四百八十</rh>
之速輕气與養气各有速率若有炭養气阻之則動數少而
聲之聞於人也守而久矣然則傳聲之法墨子言之矣俊案
魯問虛則静呼則應是似響也西書稱有人試於長三千一
百二十尺之通水鐵管此口低語彼耳亦能聞之故藉此理
因造德律風收聲筒本此</p>
<p>耕柱夏后折金於山川而陶鑄於昆吾經下取下以求上也
說在澤是又經說下取高下以善不善爲度不若山澤案此
礦學也折金猶言<擿V>金管子地数上有丹沙下有黃金上有
慈石下有銅金上有陵石下有鉛錫銅上有赭者下有鐵此
可見古人有視地之法澡身集曰地不愛寶山之内寶藏興
焉貴乎善取善取者但測其上以求之竭其水以取之雖至
<pb 三十五a><rh>微三</rh>
下可也</p>
<p>經說下火鑠金火多也金靡炭金多也合之腐水木離水經
上同異交得故有無案靡當讀爲糜此電學也澡身集曰西
法以同類金與不同類金均可以化電气故曰同異交得而
其中電气多少濃淡之殊各有比例故曰同異交得而其中
電气多少濃淡之殊名有比例故曰放有無放卽仿字俊案
辭過高足以解潤溼邊足以圉風寒西法辨五金乾溼之感
觸謂之琥珀气者用以化質生動曰電學西人又有以電融
金以電包金溼電化水溼電然火諸法</p>
<p>經上讀此書旁行正無非案此字學也瀛海論言之泰西文
字若俄法英德奧意波蘭賴丁哀斯脫希白來文字不同而
<pb 三十五b><rh>微三　四百八十三</rh>
皆旁行學計一得曰西書旁行亦祖其遺法法苑珠林以爲
造書凡有三人長曰梵其書右行次曰佉盧其書左行少曰
倉頡其書下行欲以西書駕羲黃上謬矣</p>
<p>經上圜一中同長也方柱隅四讙也案讙疑作維此畫圖學
也吳壽萱曰西法畫圖用兩尖铜箝絲尖取在圜心一周尖
向外旋繞一周而成圜界如繪方先取上下左右平行綫而
四角各分九十度卽方柱隅取四維之意</p>
<p>備城門火救車爲煙射火城門上鑿扇上爲棧塗之備穴善
攻者鹿火以壞吾城又備蛾傅薄門而置檮縣火又車火燒
門縣火次之出又鼓音而燃卽具發之敵人辟火而復攻縣
火案此火攻法也備城門以下所謂墨守東塾讀書記言之
<pb 三十六a><rh>微三</rh>
矣西法善用火器亦本此</p>
<p>備木船爲轒轀二十船爲一隊又曰視水可決以臨轒轀決
外隄城上各射檥案此水戰法也西人以輪舟爲水戰竊取
此義文選馬汧督誄序李注引曰若城外穿地來攻者宜於
城内掘并以薄城幕甖内井<?>使聰耳者伏甖而聽審知穴處
鑿內迎之案此防地雷法也文與御覽引略同而與備城門
異顧廣圻校曰此備穴篇脫文葉廷<琯V>吹<網R>錄五曰卽後世
防<禦V>地雷之法特古時未有火藥故掘地者但<縛R>枉施火壞
城又或潛通地道入城故禦之者亦祇備大麥柴桿納所穿
處焚而薰之而潛伏地道之敵兵皆不得出而斃若今之地
雷則掘不須穿使敵不覺但實火藥其中而外爇藥綫則藥
<pb 三十六b><rh>微三　五百</rh>
發地裂城垣倒塌兵卽乘倒口衝入防禦者如聽知地道在
何處須預儲水土二物或迎而鑿通於納藥塞隧處亟灌以
渠水使藥不能𤑔或未及鑿通於地裂城塌時羣壅以土囊
使兵不得進葢攻者禦者之爲用因時制宜視古皆稍異而
其初掘井罌聽之法則與墨子所言無殊也聞近時江忠愍
公助守南昌時亦常用此法屢敗賊兵故城得以保後盧州
之陷則下層地雷從壞處再發公雖善堵此失實出意外然
則守城者亦豈可知其一不知其二乎又乾隆時李心衡金
川瑣記<sm>南匯吳氏業書藝\\海珠塵内曾刻之</sm>内有甕聽一條謂掘地置甕深夜
伏聽可得數里内軍馬行動之聲蓋當日軍中亦有知此法
者特未知其出於墨子耳</p>
<pb 三十七a><rh>微三</rh>
<p>旗幟非有信符勿行不從令者斬又號令門者及有守禁者
皆無令尊者得稽稽畱<?>心其旁不從令者戮案此軍令也畱<?>
心者謀也稽稽卽遲遲西人用兵善用間諜而防之嚴又如
此</p>
<p>魯問始爲舟戟之器作爲鉤强之備案此器學也韓非呂覽
屢云墨翟之技削<026>能飛巧視枉鳶泰西智士推衍焉瀛海
論言之矣西人於器用之未窮工極巧凡技成則人民世其
業獨專其利其亦墨守此乎</p>
<p>兼愛醫之攻人者必知疾之所自起能攻之不能知疾之所
自起則勿能攻案此醫學也西人治疾不得其癥結之所在
往往割有罪死者及自死者藏府以視其受病所在所謂必
<pb 三十七b><rh>微三</rh>
知疾之所自起也</p>
<p>經上圜一中同長也同重體合類異二體不合不類同異而
俱之於一也同異交得放有無平同高也直參也纑間虛也
說云纑虛也者兩木之間謂其無木也者又端體之無序而
最前者也說云端是無同也又有間中也間不及旁也說云
有間<sm>舊作聞畢\\改作閒是</sm>謂夾之者也間謂夾者也又中同長也說云
心中自是往相若也又圜一中同長也案此算學也學計一
得下曰圜一中同長也卽幾何圜而惟一心圜界距心皆等
意同重體云云卽比例規更體更面意東塾讀書記曰平同
高也卽海島算經兩表齊高也直參也卽海島算經後表與
前表參相直<?>也九章算術劉徽注凡廣從相乘謂之冪卽纑
<pb 三十八a><rh>微三</rh>
也海島算經云以表高乘表間李湻風注前後表相去為表
間卽所謂兩木之間無木者也又端體之無序而最前者也
所謂端卽西算所謂點也體之無序卽所謂綫也序如東序
西序之序猶言兩旁也幾何原本綫有長無廣卽所謂無序
謂無兩旁也幾何原本綫之界是點卽所謂最前也幾何原
本又云直綫止有兩端兩端上下更無一點卽所謂無同也
又有間中也云云幾何原本云直綫相遇作角爲直綫角作
直綫界中之形爲直綫形皆此所謂有間也綫與界夾之也
又中同長也云云幾何原本云圜之中處爲圜心一圜惟一
心無二心圜界至至中心作直綫俱等卽所謂一中同長也
此文義易明者俊謂二說有未盡者如經上故所得而後成
<pb 三十八b><rh>微三</rh>
故卽苟求其故之故經說上圜規寫支者體<觚R>卽割圜也
又方矩見支若支通句股之股卽三角也</p>
<p>天志中且吾所以知天之愛民之厚者有矣曰磨爲日月星
辰以昭道之制爲四時春秋冬夏以紀網之雷降雪霜雨露
以長遂五穀麻絲使民得而財利之列爲山川谿谷橎賦百
事以臨司只之善否爲王公諸伯使之賞賢而罰暴賦金木
島獸從事乎五穀麻絲以爲民衣食之財今有人於此驩若
愛其子竭力單務以利之其子長而無報子求父故天下之
君子與謂之不仁不祥今夫天兼天下而愛之檄遂萬物以
利之然獨無報夫天而不知其爲不仁不祥也此吾所謂君
子明細而不明大也案學計一得曰此西人天主之說東塾
<pb 三十九a><rh>微三</rh>
讀書記曰西人事事似墨學四國日記曰耶<?>穌教也于墨子
胡玉縉鄦盦四部槀曰鄒說非也据磨爲日月星辰以昭道
諸說亦謂天自有主宰此乃人所共戴之天與天主教之天
主迴不相涉觀類聚引禽子問天與地孰仁墨曰翟以地爲
仁可見與天主教各別特其言稍有近似處實爲彼之牽合
倘誤以此篇爲卽天主教將西法之原於墨子者卽若是其
有據則天主之出於墨子者亦必可信而其禍遂不忍言胡
說洵有功於各教薛说則非</p>
<p>貴義墨子北之齊過日者日者云云墨子曰用子言是禁天
下之行者也案鄦盦四部槀曰西人無避忌似之</p>
<p>節用聖人爲政一國可信也大之爲政天下天下可信也是
<pb 三十九b><rh>微三</rh>
故用財不費察此商學也西人恃信以通商善居奇故富甲
於地球蓋取諸此</p>
<p>魯問子之爲䧿也不如翟之爲車轄須臾劉三寸之木而任
五十石之重又公輸曰墨了解帶爲城以褋爲械公輸盤九
設攻城之機變墨了九距之公輸盤之攻械盡墨子之守圉
有餘節用凡天下羣百工輪車鞼匏陶治梓匠使各從事其
所能曰凡足以奉結民用者則上者加費不加於民利者聖
人弗爲案此工學也泰西工藝人謂高於中土而不知出於
墨子也</p>
<p>旗幟凡所求索皆以其形名爲旗城上舉旗備具之官致財
物之足而下旗案此船政也四國日記曰魯問以下卽船械
<pb 四十a><rh>微三</rh>
之學旗幟一篇卽西人舉旗燈以達言語之法</p>
<p>尚同是故選天下之賢者立以爲天子又欲使萬國之君從
事乎一同非攻以天下之君繇爲攻代謂爲天下巨蠹<?>案泰
西有合眾國舉民主有萬國公法皆取諸此</p>
<p>兼愛一篇案四國日記曰西法子女二十一歲卽有自主之
權婚嫁不請命於父母別居遠若涂人定律子毆父坐獄三
月與父毆子同何况尊卑耶墨氏愛無等差故舛籃<?>若此俊
謂此卽孟氏所謂無父者西人效之可謂無識</p>
<p>節葬制爲葬埋之法曰棺三寸足以朽骨衣三領足以朽肉
掘地之深下無菹漏氣無發洩於上壟足以期其所則止矣
案西人薄葬其父亦無父之一端博物志異人楚之南有炎
<pb 四十b><rh>微三</rh>
人國其親戚死朽之肉而棄之然後埋其骨乃爲孝也秦之
西有義渠國其親戚死聚柴積而焚之熏之卽煙上謂之登
遐然後爲孝此上以爲政下以爲俗中國未足爲非是見墨
子張華之言如此四國日記曰墨子知養生而不知送死論
喪葬以薄爲道耶蘇教尤甚焉嶭福成之言如此此真夷俗
不可爲訓安得以聖人之教潛移默化挽其澆風哉</p>
<p>格致古微卷三終　東湖黃穀元初校江夏劉問堯覆校</p>