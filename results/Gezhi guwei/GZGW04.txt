<pb 一a><rh>微四</rh>
<ti>格致古微卷四</ti>
<h>子華子</h>
<p>大道火氣之喜明也案此卽火際之說也春秋求故二日西
人言天有三際近地一層爲温際温際之上爲冷際冷際之
上爲火際火氣喜明見子華子</p>
<h>愼子</h>
<p>意林載措鈞石使禹察之不能識也懸於權衡則釐髮識矣
案此重學也重學須知日尋常權物不必用天平者則用秤
月爲陰精潮之所附朔望之際月近於日故月行疾而潮應
大朔望之後月遠於日故月行遲而潮應小案此卽潮汐應
<pb 一b><rh>微四</rh>
月說也蓋潮之大以月近於日日之吸力有以助月之吸力
故潮之小以月遠於日日之吸力不足助月之吸力故而潮
汐之大小又以月行之遠近爲準宣昭潮候說日卯酉之月
陰陽之交故潮大於餘月朔望之後天地之變故潮大於餘
日西人謂海之潮汐係乎月之吸引本此見天文圖說二</p>
<h>鶡冠子</h>
<p>天則蓋毋錦杠悉動者其要在一也案此動學之用也西人
於機器諸用必有居中以運之義本此俞先生樾讀鶡冠子
日毋乃毌譌說文毌穿物持之也毌錦杠悉動言有錦杠以
貫之而撩幅俱動也</p>
<p>環流積成藥工以爲醫案卽西醫以有五毒藥療疾說也
<pb 二a><rh>微四</rh>
西醫略論諸書言之詳上</p>
<h>尸子</h>
<p>御覽三十七引日天左舒而起牽牛地右闢而起畢昴案此
卽天地皆動說也詳前</p>
<h>鬼谷子</h>
<p>反應若𥔵石之取鍼案化學中有鐵養爲吸鐵石卽中國𥔵
石又以電造𥔵鐵能吸放爲電報用海島逸誌摘略日𥔵石
洋在南旺之東山谷間及崖岸皆有𥔵石𥔵石性能引鐵故
其處之船皆用竹釘爲之不敢用鐵釘也來往船楫悉當颺
開不得相近或有被狂風驅逐而悮近者則被其牵引不能
解脫矣</p>
<pb 二b><rh>微四</rh>
<h>計然子</h>
<p>知鬭修備時用知物案此古馭遠之法也錢學嘉𩔖要表綜
覈表自跋日計然爲治生言也理天下亦然自海邦來庭使
臣互駐商舶紛馳謀國者安不忘危一切飛艎横海巨震逾
雷墨守輸攻之技靡不采擇蓋不必鬭而備固修矣獨是官
禮寖亡市廛失政輸轉居積駔儈主之環而伺者夥頤不有
以應曷補於匱不善其術又曷以應所謂時用知物者尚矣</p>
<h>呂氏春秋</h>
<p>似順漆淖水淖合兩淖則爲蹇濕之則爲乾金柔錫柔合兩
柔則爲刚燔之則勿淖也案此化学說也見四國日記五</p>
<h>淮南子</h>
<pb 三a><rh>微四</rh>
<p>原道女媧氏煉五色石以補之案此後世燒煤之始見稗史
類編</p>
<p>天文欲知天之高樹表高一丈正南北相去千里同日度其
陰北表二尺南表尺九寸是南千里陰短寸南二萬里則無
景是直日下也陰二尺而得高一丈者南一而高五也則置
從此南至日下里數因而五之爲十萬里則天高也若使景
與表等則高與遠等也案此西人測高遠者所本亦卽周髀
以髀爲股以景爲句度高遠之法特沿千里差一寸之說而
御以重表測海島之術學計一得上日其實得二尺與尺九
寸影之地緯度差三十四分在地祗百里餘耳</p>
<p>以燧取火又從朝視夕者移從枉準直者虧案此卽光學中
<pb 三b><rh>微四</rh>
影鏡中樞之理</p>
<p>水勝胡夏至濕火勝故冬至燥燥故炭輕濕胡炭重案此卽
燥濕表之理</p>
<p>地形黃水宜金案西人鎔金入水以飾物殆變通其法歟</p>
<p>北方有不釋之冰案四國日記五日今之北冰海云</p>
<p>以水和土以土和火以火化金以金治木木復反土五行相
治所以成器用案此言化學之理</p>
<p>黃埃青曾赤丹白礐玄砥厤象生𣻳激掦爲電案卽西人電
學之所出</p>
<p>精神日中有踆烏案卽彼體黑點非遠鏡莫能見說也學計
一得下日淮南諸書日中有烏說卽謂此是古人已於遠鏡
<pb 四a><rh>微四</rh>    
窥得之傳聞失實乃謂烏爲鳥名蔽於所見也</p>
<p>主術眾智所爲則無不成也千人之羣無絕梁萬人之聚無
廢功案此西人行政所本四國日記五日西學各事之所以
能勝人者率用此術卽其用人行政之有議院工商諸務之
有公司亦合眾智以爲智眾能以爲能所以鮮有敗事也使
俄草五謂其深得此道</p>
<p>夫據𠏉而窺井底雖達视猶不能見其精借明於鑑以照之
則寸分可得而察也案西人顯微鏡窺深之用卽其意</p>
<p>齊俗譬若<綄R>之見風許注綄候風之羽也楚人謂之五兩見
書鈔舟部類聚儀飾部文選江賦注御覽七百七十一唐玉
篇絲部案行船繫雞羽或鵝毛烈檣尾以騐風卽五兩也西
<pb 四b><rh>微四</rh>
人用風性表以測風卽其遺義</p>
<p>𣲆論老槐生火久血爲燐案卽彼言鬼火爲骨⾓所舍之氣
散出者四國日記五日此西人原質化合之理</p>
<p>說林蔭不祥之木爲雷電所撲卽避電氣之理四國日記
五日此卽西人避電氣之說也</p>
<h>淮南萬畢術</h>
<p>宋刻意林六載取沸湯置瓮中密以新<縑R>沈中三日成冰案
此造冰之法也西人有造冰法而不知漢巳有之</p>
<p>意林六載取鴻毛縑囊𫎓之可以渡江不溺案此救溺之器
也西人有拯溺带臨危繫於身可不溺放此</p>
<p>御覽五十八引方諸取水注方諸形若杯旡<?>耳以五石合冶
<pb 五a><rh>微四</rh>
以十二月壬子夜半作之以承水卽來案此取水之法也</p>
<p>御覽七百三十六引銅齊雷鳴注取沸<?>湯置甕中沈之井裏
則鳴數十里七百五十七引牛膽塗熱釜卽鳴案此致聲之
法也又引削冰令圓舉以向日以艾承其影則火生案博物
志戲術亦言之此致火之法也</p>
<p>御覽九百八十八引白青得鐵卽化爲銅朱沙爲澒案此化
學也</p>
<h>困學紀聞</h>
<p>天道司馬公日景圖曰日行黃道每歲有差地當中隨而轉
移案此地圓說所本學計一得上日以漏刻揆日不論何地
自日出至日中自日中至日入漏刻必等此地圓之理也</p>
<pb 五b><rh>微四</rh>
<h>論衡</h>
<p>雷虛雷電<迅R>疾時<犯V>殺人世俗謂之陰過飲食人以不潔凈
天怒擊而殺之虛妄之言也案西人不信人陰過之說瑪吉
士地里備考雷電論日雷鳴時火藥易然之物恐被雷火引
著而擊也放此</p>
<p>道虛致生息之物密器之中覆盖其口漆塗其𨻶中外氣隔
息不得洩有頃死也案西說人無養氣則死本此</p>
<p>談天日西行云云案此說西人竊之渾天家言天西旋日東
行每日周天一度故楊雄据渾難葢謂日東行王充据葢難
渾謂日西行彼天文家謂地球東轉日西行卽充義也</p>
<p>說日日中光明故小其出入時光暗故大案西說明暗由於
<pb 六a><rh>微四</rh>
游氣多其卽映小爲大本此</p>
<p>大山之高參天入雲去之百里不見埵塊又日試使一人把
大炬火夜行於道平易無險去人不一里火光滅矣非滅也
遠也今日西轉不復見者非入也案西人言物形愈離吾目
愈覺其小卽此意</p>
<p>儒者曰日中有三足烏月中有兔蟾蜍夫日者天之火也與
地之火無以異也地火之中無生物天火之中何故有烏火
中無生物生物入火中燋爛而死焉烏安得立夫月者水也
水中有生物非兔蟾蜍也兔與蟾蜍久在水中無不死者日
月毁於天螺蚌汩於淵同氣審矣所謂兔蟾蜍者豈反螺與
蚌邪且問儒者烏兔蟾蜍死乎生也如死久在日月燋枯腐
<pb 六b><rh>微四</rh>
朽如生日蝕時旣月晦常盡烏兔蟾蜍皆何在夫烏兔蟾蜍
日月气也若人之腹臓萬物之心膂也月尙可察也人之察
日無不眩不能知日審何氣通而見其中有物名曰烏乎審
日不能見烏之形通而能見其足有三乎此已非實且聽儒
者之言蟲物非一日中何爲有烏月中何爲有兔蟾蜍案西
人亦不信鳥兔蟾蜍之說以爲日有黑斑月含地影耳詳天
文圖說一又三</p>
<p>天行已疾去人高遠視之若遲蓋望遠物者動若不動行若
不行何以驗之乘船江海之中順風而驅近岸則行疾遠岸
則行遲船行一實也或疾或遲遠近之視使然也案此亦光
學也</p>
<pb 七a><rh>微四</rh>
<p>明雩孔子出使子路齎雨具有頃天果大雨子路問其故孔
子曰昨暮月離於後日月復離畢孔子出子路請齎雨具
孔子不聽出果無雨子路問其故孔子曰昔日月離其陰故
雨昨暮月離其陽故不雨案此知以月離測經度古有此法
詳前</p>
<p>論死天地開闢人皇以來隨壽而死若中年夭亡以億萬計
今人之數不若死者多如人死輒爲鬼則道路之上一步一
鬼也案此王充荒誕之論西人不信鬼神因而不祀其先人
淪於不孝江浙新政有因立商埠而發人墓者雖將擇地遷
葬然而暴骨郊原目不忍覩利未得而害已見毋亦信非鬼
之論歟</p>
<pb 七b><rh>微四</rh>
<p>夫水也者地之血脈隨氣進退而爲潮案海潮論曰地浮與
大海隨气出入上下地下則滄海之水入於江謂之潮地上
則江湖之水歸之滄海謂之汐與王充合西人論潮汐爲吸
力與隨气之說略同見天文圖說二詳前</p>
<h>金樓子</h>
<p>箴戒<紂R>剖比干心十二穴案二當作一此亦西醫說所本也
梁范<縝R>以爲七竅癸已存稿七日人身圖說心竅左右各二
有十一小耳則小穴十一其言與金樓子范縝合蓋本之佛
書金樓子取其十一穴今本譌爲十二范縝取其小耳</p>
<p>志怪奇肱國民能爲飛車從風遠行至於亶州傷破其車不
以示民十年西風至復使給車遺歸案互見括地圖玉海七
<pb 八a><rh>微四</rh>
十八引曰湯時奇肱民能爲車從風遠行湯時西風久奇肱
車至於豫州西人所製氣船疑卽此類四國日記三日聞英
美人擬合製氣船可從空中來往茲閱新報稱該公司會議
須集英金二萬磅興工製造該船但用兩人駕駛其底舆洋
船一式船身用礬石之類質雖輕而堅韌價又便宜者船旁
張兩翼如气球𠎃<?>以防不測翼⾓有葉如火船上之車葉可
升可降船頭有撥以主進退船尾有舵以主前後另有小舵
一具可左可右坐人房艙前有空地爲引路人坐處有軌置
彈弓打電氣船上舵及撥俱用電氣行使脫有不測立卽折
散舵還舵撥還撥歛翼如氣球𠎃<?>下墜並無窒碍卽使堕落
洋海亦可飄浮水面如在陸地更爲平穩該船攷究多年因
<pb 八b><rh>微四</rh>
欲覓得礬石之類製練始能成功其第一訣竅在此此外新
式俱屬輕巧加以電氣之力控御由人第一號竣功之日先
須邀同友入試遊然後由太平洋面行五日可以周行天下
以後陸續制造每六十日可成一號新報之言如此余謂此
次公司或議而未成要之就此法而精思之則奇肱之飛車
必有乘雲御風之一日乎俊案如金樓子說則湯且傷破其
車以戒奇巧豈果智出西人下哉</p>
<h>夢溪筆談</h>
<p>象數西天法羅㬋計都皆逆步之乃今之交道也交初謂之
羅㬋交中謂之計都案此亦西說所本彼所谓新測得天王
星也淩廷堪校禮堂文集日羅㬋計卽月道之中交正交
<pb 九a><rh>微四</rh>
也其名始見於筆談謂之西天法俊案羅㬋卽西名之天王
星詳天文圖說一唐書藝文志都聿列斯經二卷法云貞元
中都利術士李彌乾傳自西天竺有璩公者譯其文竊謂此
必中法流傳西土已久李乃轉由天竺傳入中土光聰諧有
不爲隨筆一謂宋時已有西法非也<sm>隨筆又日山谷蟹云已\\標天上三辰次未免人
閒五鼎烹謂十二辰中有巨蟹也巨蟹爲辰亦是西法卽中
國之鶉首又明周恭肅十二宮神歌云惟天稱物鈞懿德琢
磨竭力見玉石<002>觀古人馬蹄篇或欲勝天蝎自螫江皋雙
女久寂寞何處從師子多術金牛十⾓力士若白羊萬頭丞
相食秋風網巨蟹螯肥素書遺我雙魚白吁嗟龜寶缾</p>
<p>水棲陰陽理妙期元默作歌在嘉靖時西士亦未來</sm></p>
<p>天有黃赤二道月有九道此皆强名非實有也如算法用赤
籌黑籌以别正負之數厤家不知以爲有九道案此又宋算
用籌之證</p>
<pb 九b><rh>微四</rh>
<p>雜誌𥔵鍼微偏東不全南案此卽南北極不正之說也癸已
存稿六論羅盤日徐岳術數記遺云其一八卦鍼刺八方位
闕從天卽此盤是漢已有之後不傳耳若以偏東偏西爲南
蓋西洋謂中國南北極不正其說已見沈括筆談謂𥔵石磨
鍼微偏東不全南其說非也請以西說證之晉法顯佛國記
云拘薩羅國佛論議處起精舍道東有外道天寺日在西時
精舍影射天寺日在東時天寺影北映終不得映精舍此事
不足道而<002>證最可爲據日月隨星𨇠出辰入戍則中在未
天寺蓋在精舍東僧徒夸言亦以中在偏西未位若中國日
中時正在午豈得謂中國北極不正𥔵石乃指大郎山如西
洋人之論耶以佛國記推之中國正南在午佛國及西洋正
<pb 十a><rh>微四</rh>
南反在未此又言羅盤指南鍼者所常知也</p>
<p>技藝用泥刻字每字爲一印火燒令命堅欲印則以鐵範置板
上而密布字印于其中頃刻印千百本案此活字板之權輿
但宋時止用泥刻陸深金臺紀聞毘陵用銅鉛爲活字視版
印尤巧</p>
<p>高宗純皇帝御题聚珍版詩序曰康熙閒編圖書集成刻銅
字爲活版𫎓武英殿然則活字印書中法有之西人以鉛錫
擺字地球說略明言如中國聚珍板然矣</p>
<p>辨證牕隙樓塔影中門爲板所束則皆倒垂案此亦西人照
相景皆倒立之理客座贅語亦云塔影無不倒者塔本正也
而影倒卽如飛鳥之影鳥東飛則𧈅中之影必西逝與塔影
<pb 十b><rh>微四</rh>
同天香樓偶得日嘗遊眞如寺大殿後西次間北向一小室
深僅六七尺其南卽大殿之牆北首臨簷際上截用木板蔽
風雨下截用牆板之近牆處有一小隙僅四五寸濶半之余
同數人從<002>一門入室卽閤門視之天光暎於壁上塔影宛
然倒焉時方仲夏日行北陸又値<餔R>時塔在日南日自北照
之影落塔南地上室中壁上之天光乃卽塔南地上之日光
倒照室中者也地上塔影尖在南尾在北故壁上塔影尖在
下尾在上然非有簷際木板束之則光散而不聚壁上必無
塔影故板上留隙必須極小<002>入之門亦須盡閤則光始自
隙中吸入壁上耳又思冬月日行南陸日在塔南壁上必無
塔影春秋之際必從早晚日出入時伺之葢日出入時多在
<pb 十一a><rh>微四</rh>
北方總須日在塔北而後壁上乃有塔影詢之寺僧答云果
然自見塔影後思有以肖之夜取燈火置長桌上燈南二三
尺許桌上値一小兒所弄小木塔長可六七寸塔南二尺許
桌上樹一小板屏屏北不及尺許桌上横一大木板盡障南
首燈光板中微開一竇長二三寸正與塔影相射然後從<002>
視之則燈南桌上燈光已從竇中吸入照於板屏上而塔影
亦倒於屏上矣食舊德齋襍箸解墨子格術日東省之燈景
戲西人之鏡景燈胥本此理格術之學相傳已久西洋人得
其理而變通之見筆談</p>
<p>陽燧照物皆倒中閒有礙故也算家謂之格術如人搖艣臬
爲之礙故也苦鳶飛空中其景隨鳶而移或中閒爲牕隙所
<pb 十一a><rh>微四</rh>
朿則影與鳶遂相違鳶東則影西鳶西則影東陽燧面窪以
一指<迫R>而照之則正漸遠則無所見過此遂倒其無所見處
正如牕隙艣臬腰鼓礙之案此亦光學所自出天香樓偶得
曰余家蓄一陽燧以之照物迫近則正稍遠則@爍無定再
遠之則皆倒矣但所照甚爲糢糊不若近照之明顯細思其
故非中閒有礙也蓋陽燧面窪凡遇諸物悉從四邊先照入
内故中閒所照之影非照外物而得乃轉照四邊所照之物
影也上邊所照則中閒轉在下下邊所照則中閒轉在上左
右轉照亦然唯不竟照外物止照四邊所照物影故光甚模
糊亦猶室中壁上塔影不竟照塔止照地上之塔影耳若以
物迫近視之則四邊光散而中閒自能照物故影仍正且顯
<pb 十二a><rh>微四</rh>
也其稍遠而閃<?>爍無定者乃當中邊兩影相射之際故也推
之牕隙鳶影以及客座贅語所言走馬燈⾓上之影莫不各
有一轉照機栝在内理極平常又有圓鏡照物亦倒理與陽
燧一致但圓鏡照物則中閒先已照訖復自中閒轉照四邊
故倒影不在中閒而在四邊耳</p>
<p>器用錢塘有聞人<紹R>者常寶一劍以十大釘陷柱中揮劍一
削十釘皆截隱如秤衡劍鋒無織<?>跡用力屈之如鉤縱之鏗
然有聲復直如絃關中种諤亦畜一劍可以屈置盒中又辨
證篇予使至𥔵州鍜坊觀煉鐵凡鐵有鋼者如麫<?>中筋濯盡
柔麫<?>筋乃見煉鋼亦然但取精鐵鍜之百餘火每鍛秤之一
鍛一輕到累鍜而斤兩不減則純鋼也案此知煉鐵之法宋
<pb 十二b><rh>微四</rh>
已有之西人礦學所述大恉相符</p>
<h>伏侯古今注</h>
<p>白孔六帖九十四引曰日中無光者日中烏也案此卽日面
黑斑說也見天文圖說一</p>
<h>古今黈</h>
<p>一天體正圓如彈丸地體未必正方今地正方則天之四遊
之處定相窒礙竊謂地體大率難方而其實用匝亦當渾圓
如天但差小耳案此元人爲地圓說者</p>
<h>志雅堂雜鈔</h>
<p>上有王尹生者善一技每設一大輸盤徑五六尺盤中盡小
器具花鳥人物几千餘事每以楮爲小羽箭或三或五皆如
<pb 十三a><rh>微四</rh>
人意旣而運轉大輪如飛使客隨意施箭皆能預定初箭中
某物無亳釐差忒或俾其自射且預命之日以初箭中某物
以次箭中某物如花鬚旗腳燕翅魚鬣之類雖極微渺無不
中其精妙若此案此知技巧之至精者宋固有之非西人獨
擅也</p>
<p>囘囘國西數千里地產一物極毒全似人形如人參之狀名
押不廬生於地中深數丈或從傷其皮則爌毒之氣著人卽
死取之別埋土中經嵗後取出暴乾別用藥以製治其性以
少許磨酒飲之卽通身痳痺而死雖刀斧加之不知然三日
別以少藥投之卽活蓋古者華佗能刳腸滌臟冶疾者或用
此藥闻今御藥院中有二枚此神藥也案今西醫於割症所
<pb 十三b><rh>微四</rh>
用麻藥或此類歟</p>
<h>震澤紀聞</h>
<p>上文皇北征時初得安南神槍虜一人直前二人繼之皆中
槍而斃又明制凡火器係内府兵仗局掌管在外不許成造
案据先文恪公所記可見明文皇時已用火槍陔餘叢攷三
十曰明征交趾後已有鳥槍但明制禁外閒習用故承平日
不知用至嘉靖中倭入中國得其傳耳</p>
<h>震澤長語</h>
<p>上日體本黑積天之至陽而生光明月體本黑借日之至陽
而生光明案先文恪公此說亦西人所本天文圖說一曰日
面黑斑初見時不甚大有時變爲大卽日體本黑說也又曰
<pb 十四a><rh>微四</rh>
太陽之光極大逾吾人盡力所爲之光萬萬卽積天之至陽
而生光明說也又曰月形有山甚異山下更有平地色如墨
水卽月體本黑說也又曰月本無光不過借日之光以爲光
而倒映於地卽借日之至陽而生光明說也安得一一發其
覆乎</p>
<h>草木子</h>
<p>北極瓜之蒂也南極瓜之攢花處也赤道瓜之腰圍也案卽
彼天體橢圓說也徐景福丹泉海島錄一日言者謂天體橢
圓頗近理夫瓜椭圓者也浸假而渾圓焉安必其不右旋且
安必其不南旋北旋邪</p>
<h>孔六帖</h>
<pb 十四b><rh>微四</rh>
<p>三十二西域拂菻有善醫者能開腦出蠱以愈目眚案此正
西醫治疾之法其源蓋出於拂菻此外國所長若中土則以
爲殘忍而此法失傳矣詳割症新書</p>
<h>事始</h>
<p>黃帝使隸首作算數得下籌之法周公作九章詳明算法而
始制算盤案錢大昕養新錄曰古人布算以籌今用算盤以
木爲珠不知何人所造亦未審起於何代惟陶南村輟耕錄
有走盤珠之喻則始於元代据錢說可證珠之法古亦有
之</p>
<h>世說</h>
<p>嗇儉王衍持牙籌會計案籌算之見於古者梅文鼎古算衍
<pb 十五a><rh>微四</rh>
略一曰此用籌之證</p>
<h>鄴中記</h>
<p>石虎有指南車及司里車又有舂車木人及作行碓於車上
車動則木人踏碓舂行十里成米一斛又有磨車置石磨於
車上行千里輒磨麥一斛中御史解飛尙方人魏猛變所造
也又嘗作檀車作金佛像坐於車上九龍吐水灌之又作木
道人恆以手摩佛心腹之閒又十餘木道人長二尺餘皆披
袈裟繞佛行當佛前輒揖禮佛又以于撮香投爐中與人無
異車行則木人行龍吐水車止則止亦解飛所造也案此古
奇巧器也俞先生樾茶香室叢鈔二十一曰解魏之巧雖古
偃師無以過可見中國古來自有此巧人矣</p>
<pb 十五b><rh>微四</rh>
<h>朝野僉載</h>
<p>太平廣記伎巧二引曰則天如意中海州進一匠造十二辰
車𢌞轅正南則午門開馬頭人出四方𢌞轉不爽毫釐又作
大火通鐵盞盛火輾轉不飜案此知中匠所成超乎彼國然
而盛時且弗尙焉</p>
<h>廣五行記</h>
<p>太平廣記醫三引曰永徽中有僧病噎不食數年臨終告其
弟予云吾氣絕後便可開吾胸喉視有何物弟子依然開視
得一物形似魚而有兩頭遍體悉是肉鱗致鉢中跳躍不止
以諸味致鉢中雖不見食须臾悉化成水以諸毒藥内之皆
隨銷化時夏中藍熟寺眾於水次作靛有一僧往因以少靛
<pb 十六a><rh>微四</rh>
致鉢是此蟲恇懼遶鉢馳走須臾化水世傳以靛水療噎疾
案西人於疾之不可療者死辄割視殆其遺法乎然而忍矣</p>
<h>聞奇錄</h>
<p>太平廣記醫三引曰崔堯封有甥李言吉者目生小瘡渐長
大如鴨卵其根如弦恆壓其目不能開堯封患之<飮R>之酒令
醉剖去之言吉不覺案此西人割瘤所本</p>
<h>賓退錄</h>
<p>廣西錄歐希範黨割五十六腹宜州推官詳視之爲圖傳世
崇甯閒泗州刑賊郡守遣醫并畫工往圖之案此西醫割症
之法又彼有全體骨象亦其遺也</p>
<h>輟耕錄</h>
<pb 十六b><rh>微四</rh>
<p>二十二任子昭云都下兒患頭疼不可忍有囘囘醫官用刀
割開额上取一小蟹堅硬如石尙能活動頃焉方死疼亦止
蟹至今藏之夏雪簔云嘗於平江見馬腹膨脹倒地店中有
老囘囘見之於左腿内割取小塊出不知何物馬隨卽騎去
案此西醫所長詳前</p>
<h>野獲編</h>
<p>嘉靖十年量授楊成章一官給郭珉賞以前此成章母嫡庶
二人於海甯長亭巡檢署剖一銀錢至是成章珉各領其半
於江西逆旅合之也案此中國用洋錢之始癸已存稿十日
据此知嘉靖前杭州巳行洋錢矣</p>
<h>夢梁錄</h>
<pb 十七a><rh>微四</rh>
<p>賈秋壑所造車船但用車船腳踏而行其速如飛案西人用
鋼製獨輪車卽此</p>
<h>七修類稿</h>
<p>一天氣也地質也地之上陽也故氣焉地之下陰也故水焉
此陽無形而陰有跡也然氣復爲水此陰陽原始反終之義
也何以見之氣自卑而升上水出於山氣之化也水自高而
趨下入於大海水歸木也蓋水氣一也氣爲水之本水爲氣
之化氣鍾而水息矣水流而氣消矣盈天地閒萬物由氣以
成形由水以需養一化一歸一息一消天地之道耳案西人
言天地之外皆水包之卽本此</p>
<p>戴氏造鳥銃凡火藥𫎓於銃<027>用機開案卽西人格林礮之
<pb 十七b><rh>微四</rh>
制也</p>
<h>劉跂腵日記</h>
<p>史沆斷獄取水精十數種以入初不喻指旣而知案牘故暗者
以水晶承日照之則見案此眼鏡之始陔餘叢考曰眼鏡明
始有來自西域據劉跂暇日記是宋時已知能照但未知作
鏡耳</p>
<h>拾遺記</h>
<p>秦始皇時有獻螺舟者案西人制氣球形似卵運機遠行疑
其遺制</p>
<p>始皇起雲明臺有巧工二人騰虛緣木運斧斤於雲中案此
知巧工古自有之不足爲奇</p>
<pb 十八a><rh>微四</rh>
<h>庭聞述略</h>
<p>土木之變于肅愍欲放大銅將軍銃以擊虜傳正日陞至@
督無人敢點火放者肅愍掘土坑藏身引長藥線肅愍親自
點火伏坑中聲振如雷虜被擊死無數遂退去案此知明時
雖有礮猶不甚用之也明史于謙傳無親放大礮事可補史
闕</p>
<p>皇朝禮器圖式天聰五年始造紅衣大礮名曰天佑助威大
將軍崇德八年造神威大將軍礮康熙十五年造神威無敵
大將軍礮二十八年造武成永固大將軍礮乃明時已有銅
大將軍銃知此名固有所因矣</p>
<h>物理論</h>
<pb 十八b><rh>微四</rh>
<p>詩小雅疏引曰雲漢眾星出焉天河爲小星之所聚案此亦
西人論天河所自出見食舊德齋襍著</p>
<p>類聚天文引月與星主陰也有影無光日照之乃有光案此
亦西說所本見天文圖說三詳前</p>
<h>博物志</h>
<p>異人交州夷名曰俚子俚子弓長數尺簫長尺餘以燋銅爲
鏑塗毒藥於鏑鋒中人卽死案此知殘忍之爲外夷素習廣
造奇巧適傷天地之和中國則不得已而用之</p>
<p>異產周書曰西域獻火浣布汙燒之則潔案泰西有此物詳
前戲術削冰令圓舉以向日以艾於後承其後則得火案西
人以冰制成凸鏡能取火卽此意</p>
<pb 十九a><rh>微四</rh>
<p>初學記七引曰凡水源有石流黃其泉則温案西人言礦學
者有此說</p>
<p>御覽九百七引曰儒者言月中兔夫月水也兔在月中無不
死者夫兔月氣也案西人亦不信月中有兔但言月面黑處
而巳天文圖說三曰月面黑處卽最大之平原其邊界多有
圓形以遠鏡窺月面最明晰者卽大小之山其狀如環故名
曰環山其光亮如金銀所製之環</p>
<h>續博物志</h>
<p>二曰渾天形如彈丸地在其中天包其外猶如鷄卵白之繞
黃案此卽地居宇内中心之說也見天文圖說二</p>
<h>大集經附</h>
<pb 十九b><rh>微四</rh>
<p>大星宿其數有八所謂歲星熒<惑R>星鎭星太白星辰星日星
月星荷邏候星案荷邏候星卽西士所測得者鑑止水齊集
日西上彌納和爲予言西土近三十年測得五星外尙有一
星形甚小而行遲正在赤道規上約八十餘年可一周天若
能測定此星可因以紀赤道歲差余讀大集經則西土所
測其荷邏候星歟疇瞧人傳三編二曰荷邏候卽今西名之天
王星英人候失勒維廉於乾隆四十六年二月十九日夜始
以遠鏡測定星道踞塡星之外體徑之⾓度爲三秒九一行
天一周爲三萬六百八十六日八二零八約得八十四年有
餘與記言質小行遲諸數無弗合俊案天文圖說一曰天王
星軌道距日五百二十六千二百萬里繞日約八十四年一
<pb 二十a><rh>微四</rh>
周自轉之向與地球相反地球乃自西<迤R>東天王星則自東
迤西如二十七圖其直徑約九萬九千里其體大於地而小
於土木二星</p>
<h>起世經附</h>
<p>有三因緣相觸故雷聚空中有音聲出一雲中風界與地界
相觸着二千雲中風界與彼水界相觸着三千雲中風界與
彼火界相觸着故卽便聲出譬如樹枝相楷卽有火出此亦
是又曰東方有電曰無厚南方有電曰順流西方有電曰墮
光明北方有電曰百生樹無厚與堕光明相觸相對順流與
百生樹相觸相對故虛空雲聚<?>之中出生大明名曰電光案
此說雖出自佛家言而西人電學之理實皆若合符節</p>
<pb 二十b><rh>微四</rh>
<h>處䏩經附</h>
<p>修行道地經均言受胎每七日一變又三十八七日身體骨
節成爲人案西人論胎略見全論新編</p>
<h>陰符經</h>
<p>下篇天之至私用之至公蓋合百姓之私以成王者之公也
案西國於商政有公司與民同利卽此義詳慕維廉大英國
志及列國歲計政要</p>
<h>黃庭經</h>
<p>泥丸<?>宮蓋谷者空曠之所腦<?>之所居所謂上有天谷泥丸<?>藏
神之府也案此亦腦氣筋說也詳前</p>
<h>關尹子</h>
<pb 二十一a><rh>微四</rh>
<p>二桂石擊石卽光知此說者風雷電皆可爲之蓋風雨雷
電皆緣氣而生案此卽電學之祖也見瀛海論</p>
<p>天非自天有爲天者地非自地有爲地者譬如屋宇舟車待
人而成彼不自成案東塾讀書記十二日此與天主之說無
異俊謂陳說非也天主之教無父無君不可證古書</p>
<p>四符譬如金之爲物可合異金而鎔之爲一金案此化學也
西人每升煉銅錫使爲精金殆其法乎</p>
<p>六匕<?>如灰中金而不若礦沙之金破礦得金淘沙得金案此
礦學也</p>
<h>列子</h>
<p>天瑞羊肝化爲地皋馬血之爲轉鄰也人血之爲野火也案
<pb 二十一b><rh>微四</rh>
此化學也鄰卽燐字血爲燐亦見淮南子</p>
<p>終日在天中行止奈何憂崩墜乎曰天果積氣日月星宿不
當墜耶曉之者曰日月星宿亦積氣中之有光曜者又曰天
地空中之一細物案此素問大氣舉之之說西說襲之詳前
黃帝仲尼適楚見痀慺者承蜩<?>猶掇之也仲尼日子巧乎有
道邪曰我有道也五六月纍垸二而不墜則失者錙銖纍三
而不墜則失者十一纍五而不墜猶掇之也吾處也若橜株
駒吾執臂若槁木之枝雖天地之大萬物之多而唯蜩翼之
知吾不反不側不以萬物易蜩之翼何爲而不得案此雖言
用志不分然言纍言掇實有重學之理莊子達生垸作丸處
下有身字餘同劉子專學云夫蟬之難取而黏之如掇袁注
<pb 二十二a><rh>微四</rh>
掇急也卽此事</p>
<p>湯問孔子見兩小兒辯鬬一曰我以日始出時去人近而日
中時遠也一兒以日初出遠而日中時近也一曰日初出大
如車蓋及日中則如盤盂此不爲遠者小而近@大乎一曰
日初出滄滄涼涼及其日中如探湯此不爲近者熱而遠者
涼乎案又見金樓子立言上此亦西說所本天文圖說一論
日日初見時不甚大而有時變爲大卽此一說</p>
<p>仲尼有影不移注曰夫影因光以生光案此光學也因光生
光卽照相攝景之理墨子經所謂兩光夾一光也</p>
<p>髪引千鈞注夫萬物之所以斷絕者必有不均之處處處皆
<均V>不可斷故髪雖細而得秤重物者勢至均故也案此卽重
<pb 二十二b><rh>微四</rh>
學之理與湯問篇均縣均髪同意亦見墨子經</p>
<p>湯問扁鵲遂飲二人毒酒迷死三日部胷探心易而置之投
以神藥旣悟如初案此卽西醫割視肝鬲之祖詳前</p>
<p>有獻工人名偃師曰臣之所造能倡者穆王驚視之趨步俯
仰信人也巧夫顉共頤則歌合律捧其手則舞應節千變萬
化惟意所適王以爲實人也與盛姬内御並觀之技將終倡
者瞬其目而招王之左右侍妾王大怒立欲誅偃師偃師大
懾立剖散倡者以示王皆傅會革木膠漆白黑丹青之所爲
王諦料之内則肝赡心肺脾腎腸胃外則筋骨支節皮毛齒
髪皆假<?>物也而無不畢具者合會復如初見王試廢其心則
口不能言廢其肝則目不能視廢其腎則足不能步案此知
<pb 二十三a><rh>微四</rh>
古於機巧未嘗無之特不作無益害有益且縣爲厲樂<?>耳</p>
<h>莊子</h>
<p>内篇逍遥游埜馬也塵埃也生物之以息相吹也案此亦氣
學也四國日記五日今登氣球者仿佛見此景象</p>
<p>海運司馬彪注曰運轉也案此地圜說也</p>
<p>搏扶搖而上者九萬里又日故九萬里則風斯在下矣案此
氣學也又列子御風而行冷然善也旬有五日而後反</p>
<p>天之蒼蒼其正色𫆀其遠而無所至極𫆀而視下也亦若是
則巳矣案談天集證曰蒼蒼者非正色則天之視地猶地之
視天矣靜者未必不爲動下者未必不爲上也</p>
<p>齊物論一與一爲二二與一爲三自此以往巧厤不能得而
<pb 二十三b><rh>微四</rh>
況其凡乎案此數學也四國日記五日此天算濫觴</p>
<p>養生主指窮於爲新火傳也不知其盡案四國日記五日羅
馬等處教好畜古時之火有傳之五六年而不滅者正卽此
意俊謂此說近附會</p>
<p>外篇天地子貢曰有械於此一日浸百畦用力甚寡而見功
多夫子不欲乎爲圃者仰而視之日奈何日鑿木爲機後重
前輕挈水若抽數如泆湯其名爲槔案此水學也卽機器取
水之法然觀丈人對子貢語知古人時鄙其法而不用耳非
不知也</p>
<p>天運天其運乎地其處乎日月其爭於所乎孰主張是孰綱
維是孰居無事而推行是意者其有機緘而不得巳𫆀意者
<pb 二十四a><rh>微四</rh>
其運轉而不能自止𫆀案談天集證日惟有機緘故不巳此
地與諸曜互相攝動之理也惟其運轉故不能自止蓋動而
忽止必有物以阻之而諸曜皆在太虛之中則無阻之者也
四國日記五日此則啟談天西士先聲矣</p>
<p>計四海之在天地之閒也不似礨空之在大澤乎計中國之
在海内也不似稊米之在太倉乎音義礨空蟻塜也案四國
日記五日此輿地之濫觞俊案礨空一喻尤足發明地圓之
理</p>
<p>雜篇則陽有國於蝸之左⾓者日觸氏有國於蝸之右⾓者
日蠻氏相與爭地而戰此光學也四國日記五日此與列
子焦螟羣飛而集蟁睫者相合今之窺顯微鏡者仿彿見此
<pb 二十四b><rh>微四</rh>
景象</p>
<p>外物木與木相摩則然金與火相守則流陰陽錯行則天地
大<絯R>於是乎有雷有霆水中有火乃焚大槐司馬彪云水中
有火謂電也案此卽西人電學所本木與木二語又卽彼陽
燧取火法璇璣遺術亦以爲鑽燧之意四國日記五謂爲化
學亦通</p>
<p>天下天與地卑山與澤平案此卽地動說也談天集證日地
繞日而行則地之左右上下無非天也非天與地卑乎地半
徑萬一千餘里而山之最高與海之最深者皆不過十五里
約爲地半徑七百分之一非山與澤平乎</p>
<p>厤物之意日至大無外謂之大一至小無内謂之小一無厚
<pb 二十五a><rh>微四</rh>
不可積也其大千里案此與西算相通据上文厤物之意似
惠施所著之書</p>
<p>我知天下之中央燕之北越之南是也案此地橢圓說也談
天集證日地形橢圓其長半徑之中在北極下則燕之北半
徑之中在赤道下則越之南河洛之閒明不得爲天下之中
火不熱輪不蹍地案此卽電氣燈火輪船之理</p>
<p>一尺之棰日取其半萬世不竭案此卽幾何之理也韓應陛
日歐羅巴人光性論云物之微分人亦能分然不能至不可
分之地蒙<?>以爲人之不能分非物之不可分以幾何之理言
之物雖大合之可至無窮雖微分之可至無窮尺棰之說也</p>
<h>傳子</h>
<pb 二十五b><rh>微四</rh>
<p>意林載翻車先生在京師城内有城作園<?>而患無水可漑乃
作翻車合童兒轉之其功百倍案此古以機取水法也西人
師其意於是有水器見湯若望泰西水法意林誤入物理論
据魏志正</p>
<h>抱朴子</h>
<p>内篇張仲景之爲醫也嘗穿胸而納赤餅又太倉公解顱<?>而
理腦案西醫如入樹膠管去流入豆弔膿入煉布去毒入貓
腸綫紮脈管入鐵絲電綫去血囊諸法皆從穿胸納餅法悟
出</p>
<p>天河从北極分爲兩頭卽天河經天一周說也見食舊德
齋襍著</p>
<pb 二十六a><rh>微四</rh>
<h>亢<?>倉子</h>
<p>全道蜕地之謂水蛻水之謂氣蜕氣之謂虛案此汽學之祖
也見瀛海論</p>
<h>郁離子</h>
<p>故天之行聖人以厤經之天之象聖人以器驗之天之數聖
人以算窮之案此皆格物之理</p>
<h>楚辭</h>
</p>天問圜則九重孰營度之案卽彼九重天說也明史天文志
日楚辭云云則天有九重古已言之西洋之說九重天也最
上爲宗動天無星辰每日帶各重天自東而西左旋一周次
日列宿天次日塡星天次曰歲星天次曰熒惑天次曰太陽
<pb 二十六b><rh>微四</rh>
天次日金星天次日水星天最下曰太陰天自恆星天以下
八重天皆隨宗動天左旋然各天皆有右旋之度自西而東
與蟻行磨上之喻相符王錫闡日据此則七政異天之說古
必有之近代旣亡其書西說遂謂創論余審日月之視差察
五星之順逆見其實然益<?>知西說原本中學非臆撰也俊案
利瑪竇乾坤體義</p>
<p>欽定四庫提要曰是書以七政恆星天爲九重與楚辭天問
同</p>
<h>文選</h>
<p>嵇康養生論豆令人重榆令人瞑合歡蠲忿萱草忘憂薰辛
害目豚魚不養蝨處頭而黑麝食栢而香頸處而癭齒居
<pb 二十七a><rh>微四</rh>
晉而黃案此皆化學之精<藴V>而醫學植物學由此出焉西人
精於格物皆不外此論今逐事爲之證焉</p>
<p>豆令人重案卽豆爲養淡氣所合說也葉瀚曰據化學理豆
爲養淡二氣合成之易散油凡養淡二氣相合最易生熱故
食之與空氣化合生熱令人多肌肉豆令人重亦此理俊攷
植物學稱植物含淡氣者能養人豆數每百分百内含哥路登
二十四分至二十八分胃强者食之令人重本此</p>
<p>榆令人瞑案卽榆爲改血品說也許克勤日人不能瞑者由
邪熱氣本草榆療腸胃邪熱氣除之無不得眠者俊謂人血
衰則不能瞑榆則皮可入藥如膠微苦含樹酸百分之四爲
改血之品化學原質言之又有一種膠類則稍有醉性可潤
<pb 二十七b><rh>微四</rh>
皮能作改血藥故食榆則改血而得瞑也</p>
<p>合歡蠲忿萱草忘憂案卽化學有喜氣類說也葉瀚曰以硝
强水與阿嚤呢化合餘養三硝三和合均匀各爲喜氣嗅之
令人狂笑又植物有膠乳蛋白者皆含硝氣今驗夜合鹿葱
根葉内多含硝質當是與阿嚤呢化合故服之蠲忘憂忿</p>
<p>薰辛害目案卽大蒜爲引炎品說也孫維新曰葱蒜内含一
種重自散油質西名阿來里硫爲㯶黃色臭極惡此油能隨
血流行時由肺中呵出惡氣俊謂薰辛如蒜類中有硫質化
學家謂大蒜每百分含水八十分餘爲膠質爲藥中引炎行
氣之品夫引炎則火墊傷肝肝主目自害目矣</p>
<p>豚魚不養案卽河豚毒人說也豚魚卽今河豚西醫亦有河
<pb 二十八a><rh>微四</rh>
豚毒人之說出此</p>
<p>蝨處頭而黑案卽髪有黑液說也西人醫書謂髪生爲空管
内有黑液以養之外爲鳞有油以潤之其液與油皆由頭之
皮内變出蝨吸食此黑液色卽變黑孫維新日蟊處頭而黑
以其所食質料異也信然</p>
<p>麝食柏而香案卽麝香可入藥說也西人韋門道百獸圖說
麝香鹿名香獐香在臍内可入藥但言麝有香未言其所以
香之故則猶未及嵇論之碻矣</p>
<p>頸處險而癭案卽山溪水多煤炭爛葉之質飮多令人患癭
說也化學鑑原曰水含鎂養而常飮者頸項大如瘤本此</p>
<p>齒居晉而黃案卽西學記食糖有害於齒說也葉瀚曰化學
<pb 二十八b><rh>微四</rh>
各質惟燐損齒棗有膠有糖有燐故損齒信矣</p>
<h>顧況集</h>
<p>文苑英華八百六十四引顧況廣陵白沙大雲寺碑日地輪
依水水輪依火火輪依風風輪依虛空虛空無所依佛體也
變佛體爲金色界地輪是也金色界中有香水海水輪是也
香水海水中有光明藏火輪是也復有寶林香花瀰漫周遍
佛土風輪是也案卽水火土氣爲四大元行之說也見乾坤
體義又地輪云云卽大氣舉地之說也空際格致二卷明西
洋高一志撰西法以火氣水土爲四大元行而以中國五行
兼用金木爲非一志因作此書以暢其說然其窺測天文不
能廢五星也天地自然之氣而欲以强詞奪之烏可得乎適
<pb 二十九a><rh>微四</rh>
成其妄而已矣</p>
<h>劉歆集揚雄集</h>
<p>古文苑九載劉歆與揚雄書曰詔問三代周秦軒車使者遒
人使者<sm>玉海引古文苑遒人\\在軒車上無下使者</sm>以歲八月巡路𡨃代語僮謠歌
戲欲得其最目屬聞子雲獨采集先絕言異國殊語不勞
戎馬高車之使坐知傜俗雄答曰天下上計孝廉及内郡衞
卒會者雄常把三寸弱翰齎油素四尺以問其異語歸卽以
鉛摘次之於槧其不勞戎馬高車令人君坐帷幕之中知絕
遐異俗之語案近制派員在總署專譯外國語言交字又派
員游厯外洋三年歸國譯成所著書上之蓋本此</p>
<h>淮南王安集</h>
<pb 二十九b><rh>微四</rh>
<p>漢書淮南王傅載諫伐閩越書曰以地圖察其山川要塞相
去不過寸數而間獨數百千里險阻林叢弗能盡著視之若
易行之甚難案此中國地圖之學也西人矜所繪輿圖超乎
中國亦知徑寸之間足見山川要塞古人自有此絕詣乎</p>
<h>王彪之集</h>
<p>初學記二十四引整市教曰古人同市朝者豈不以眾之所
歸宜必去行物近檢校山陰市多不如法或店肆錯亂成商
估没漏假冒豪彊之名擁護貿易之利凌踐平弱人專固
要害之處屬城承寬亦皆如之案此整頓商政之著於令者
商務之振興今人動謂中不如西其實禁偷漏平市價西政
所長者古人早及之矣</p>
<pb 三十a><rh>微四</rh>
<h>陸機集</h>
<p>書鈔一百三十六初學二十五御覽七百十七引機與弟
雲書曰仁壽殿前有大方銅鏡高可五尺餘廣三尺二寸立
著庭中向之便寫人形體了了案此卽光學之理西人有照
相鏡向之印合則形體畢肖殆其類歟</p>
<h>謝壯集</h>
<p>宋書謝壯傳載索虜互市議曰臣目爲獯獫棄義唯利是視
關市之請或以覘國順之示弱無明柔遠歫而觀釁有足表
彊且漢文和親豈止彭陽之寇武帝修約不廢馬邑之謀故
有餘則經略不足則閉關何爲屈冠带之邦<?>通引弓之俗樹
無益之軌招塵點之風交易爽議旣應深杜和約詭論尤宜
<pb 三十b><rh>微四</rh>
固絕案此馭裔之法也外洋通商以來奇巧淫巧内流於國
财物菁英外耗於裔据謝莊所議知互市和約其名雖見於
古而持正者究以閉關爲尙焉</p>
<h>顔竣集</h>
<p>宋書顔竣傳載與虜互市議曰一相交關卒難閉絕雖云互
市實覘國情多贍其求則桀慠罔已通而爲節則必生邊虞
案外邦<?>無厭之求顏竣此議洞見癥結鏡古燭今益增浩嘆</p>
<h>梁武帝集</h>
<p>占經一引天象論曰月體不全光星亦自有光非受命於日
若是日曜月所以成光去日遠則光全去日近則光缺五星
行度亦去日遠近五星安得不盈缺當知不然太陰之精自
<pb 三十一a><rh>微四</rh>
有光景但異於太陽不得渾赫星月及日體質皆圓非如圓
當有丸矣案西人所著書如天文圖說談天天學須知有竊
取其說而小變者</p>
<h>孫樵集</h>
<p>唐文粹四十九載讀開元雜報曰曩於襄漢間得數十幅繫
日條事不立首未略曰某日皇帝親耕籍田行九推禮某日
百寮行大射禮於安福樓南某日安北諸蕃君長請扈從封
禪某日皇帝自東封還賞赐有差某日宣政門宰相與百寮
廷諍十刻罷如此凡數十百條樵當時未知何等書知者曰
此開元政事條布於外者案此知西人日報采宮門鈔邸鈔
蓋濫觴於唐開元矣</p>
<pb 三十一b><rh>微四</rh>
<h>歐陽修集</h>
<p>有辟郭固隨行劄子云臣準敕差往河東路計置經久利害
伏見新授■州軍事推官郭固熟知沿邊兵民利害臣今欲
乞暫將帶本人隨行候臣囘日令一面發赴本任案茶香室
叢鈔六曰此卽今</p>
<p>奏带隨員所自始也</p>
<h>劉敞集</h>
<p>客有遺予注輦國鸚鵡素服黃冠語音甚清慧此國在海西
距中州四十一萬里舟行半道過西王母三年乃達番禺也
案茶香室叢鈔二十三曰此疑西洋諸國通中華之始</p>
<h>眞德秀集</h>
<pb 三十二a><rh>微四</rh>
<p>雷霆非爲殺物設也人惡戾之氣適與之會而震死者有之
案此卽論衡雷虛義西人襲之</p>
<h>王安石集</h>
<p>卷十月中仿佛有物乃山河影也案此月中有大地山河影
說也陸次雲析疑待正曰說本佛經言月中所有乃大地山
河影或曰月中凡黑者地影白者水影葢水多於地故白多
於黑俊案西人談天謂月中有影卽大地山河影與此說畧
同詳前</p>
<h>劉因集</h>
<p>元文類四十五載因讀藥書漫記曰嶺南多毒而有金蛇白
藥以治毒湖南多氣而有薑橘茱萸以治氣魚鱉螺蜆治濕
<pb 三十二b><rh>微四</rh>
氣而生於水麝香羚羊治石毒而生於山蓋不能有以勝彼
之氣則不能生於其氣之中而物之與是氣俱生者夫固必
使有用於是氣也案此言化學之理所謂勝卽以相克爲化
所謂生卽以相生爲化言必使有用於是氣卽能化之使分
使合義也</p>
<h>宋璟集</h>
<p>明文在三十七載鑽燧說曰宋子閒居見家人季夏改火不
用桑柘取赤檆二尺中析之一剜成小空空側開以小隙一
劀圓大與空齊稍銳其兩端上端截竹三寸冒之下端<寘V>空
内以細<綯R>𦆑<?>別藉卉毛於隙下左手執竹右手引綯急旋轉
之二檆相軋摩空木成塵煙輒起塵自隟流毛上候其煙蓊
<pb 三十三a><rh>微四</rh>
勃<?>以虚掌覆空鬱之則火<gap>生矣案鑽燧之說始於周禮
鄹子論語其鑽法見於馬<縞R>中華古今注而宋說致詳西人
所未及故錄此</p>
<h>蘇伯衡集</h>
<p>明文在三十七載染說曰凡染象天地東南西北方草木翟
雀以爲色取蜃梔藍茅蒐槖蘆豕首象斗丹林涚水欄灰以
爲材熾漚暴宿淫汙塗揮漬之以爲法一入再入五入七入
以爲候案此言化學雖本諸周禮而發撝較詳西學未能脫
其窠臼</p>
<h>王文恪公集</h>
<p>十九上邊議曰賞一人而人人皆勸然賞不爲勸而反爲沮
<pb 三十三b><rh>微四</rh>
者有矣賞不當功也罰一人而人人皆懼然罰不爲懼而反
爲怨者有矣罰不當罪也賞罰如此雖有名將亦安得而用
之比年邊臣冒報功次皆得陞賞而敗軍失律者往往使之
戴罪殺賊此人心之所以日懈而邊備之所以日弛案先文
恪公此議乃練陸軍整海軍之第一要義也烏虖賞罰不明
殷鑒非遠亭林先生有言立言不爲一時諒哉</p>
<p>格致古微卷四終　監利楊昌萃初校松滋雷以成覆校</p>