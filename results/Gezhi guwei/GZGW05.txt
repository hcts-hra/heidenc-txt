﻿<pb 一a><rh>微五</rh>
<h>格致古微卷五</h>
<stamp>
<h 1>補遺</h>
<h 2>詩</h>
<p>小雅月離於畢俾滂沱矣案此卽以月離測經度法所放也
穆尼閣天步眞原用月距日行以求太陰經度澡身集日月
距日行卽月離也談天云月食時刻及食分較日食易推望
時白道闇虛卽見食而每日每時白道之方位月離表皆可
查是也月離之說放於詩是也</p>
<h 1>周禮</h>
<p>保氏九數鄭注方田粟米差分少廣商功均輸方程盈不足
<pb 一b><rh>微五</rh>
<002>要今有重差夕桀句股也案<002>要卽彼三角法也見孔廣
森說詳前</p>
<p>考工記智者創物巧者述之守之世謂之工案此知中國自
有制器之法學計一得下曰西學至精惟在制器然古人非
不能也後儒不讀考工凡有造作輒以爲器敷之末委之拙
工古法日消遂爲西人所笑</p>
<h 1>禮記</h>
<p>中庸是以聲名洋溢平中國施及蠻貊舟車所至人方所通
天之所覆地之所載日月所照霜露所隊凡有血氣者莫不
尊親故曰配天案此聖道西行之驗也李元度敘柔遠記日
其言舟車所至則今日之火輪舟車聖賢早知之矣此聖教
<pb 二a><rh>微五</rh>
將行於各國之一大機括也</p>
<p>累朝聖人懷柔泰西如天之量天欲使堯舜孔孟之教自中
國以施及蠻貊</p>
<p>列聖先天而不違故在二百年前卽己啟其機括吾知百年
內外盡地球九萬里皆當一道同風盡遵聖教天下一家中
國一人之盛其必在我</p>
<h 1>朝之</h>
<p>聖人無疑矣目下泰西諸國皆能識華文仿中制譯讀四子
五經書丕變其陋俗英國近有此遞斯尼敎以躬行實踐為
宗此卽堯舜孔盂之正教也俊案西國積學之士極知尊孔
子有言一二百年後西國格致之學日精必多鄙棄教會諸
<pb 二b><rh>微五</rh>
書者蓋聖道不偏不易深入人心歐亞諸洲不與中國相通
則己通則其教未有不互行者說本四國日記二</p>
<h 1>大戴禮</h>
<p>曾子天圓偏則風俱則靁交則電亂則霧和則雨陽氣勝則
散爲雨露陰氣勝則凝爲霜雪陽之專氣爲雹陰之專氣爲
霰霰雹者一氣之化也案西人天學胥脫胎此篇曾子述聖
言如此眞集格致之大成者曾子注釋引周治平日萬物各
有本所如土最重重愛卑性居下火最輕輕愛高性居上水
輕於土在土上氣重於火在火下然水比土爲輕較火氣爲
重氣比火爲重較水土爲輕知水必下而不上氣必上而不
下蓋水情爲冷溼火情爲燥熱土情爲燥冷氣情爲熱皆
<pb 三a><rh>微五</rh>
<p>有偏勝各隨其勝所火氣偶入水土之中必不得其安而欲
上行水土因氣騰入氣火之域亦必被强而欲卞墮各居本
所矣日光照地與氣上升偏於燥则發爲風火與土俱挾氣
上升阻於陰雲難歸本所火土之勢上下不得亦無就滅之
理則奮迅決發激爲雷霆與氣交合迸爲光居於本所故
云交則電日氣入地鬱隆騰起結而成雲上至冷際爲冷情
所化因而成雨正如蒸水因熱上升騰騰作氣上及於蓋蓋
是冷際卽化爲水下居本所故雨者冷熱二氣相和而成也
若溼氣旣清且微是陽勝也升至冷際乃凝為露三冬之月
冷際甚冷是陰勝也雲至其處旣受冷侵一一凝沍皆是散
圓<?>卽成雪矣露之爲霜其理略同蓋氣有三際中際爲冷上
<pb 三b><rh>微五</rh>
近火熱下近地温冷際正中乃爲極冷夏月之氣鬱積濃厚
決絕上騰力專勢銳<逕R>至極冷之深際驟凝爲雹入冷愈深
變合愈驟結體愈大矣故雹體之大小又因入冷之淺深爲
差等非如冬月雲氣徐徐上升漸至冷之初際而結體甚微
也故夏月雲足促狹隔塍分壟而<晴V>雨頓異焉冬時氣升冷
際化而成雨因在氣中摩盪故一一皆圓初圓甚微以漸歸
并成爲點滴末至本所又爲嚴寒所迫卽下成霰矣故雹霰
者皆陰陽專一之氣所結而成也俊案周說極精据此知西
人天學諸書及一切寒際温際新說皆中土聖人之緒餘耳</p>
<h 1>左傳</h>
<p>宣四年子公之食指動史記鄭世家集解引服注第二指本
<pb 四a><rh>微五</rh>
疏引日俗所謂啑<?>鹽指也案羅雅谷等人身圖說謂知覺在
手第二指本此</p>
<h 1>易緯</h>
<p>乾坤鑿度易平坤道平易萬形經日坎北方無诲平易北荒
迷遠也天地盡閤地道距水澈案俞正燮癸巳類稿九日此
鄒衍所謂大瀛海際天地也詳前</p>
<h 1>書緯</h>
<p>玉海地理引帝驗期王母於大荒國得蓋地圖慕舜德遠來
貢之案此卽地圓說也癸巳類稿九日地圓古蓋地說也回
回西洋亦知之据書緯蓋地圖自初學記引帝王世紀攺作
益地圖學者遂不通究其義又曰西人入中國而諱其名其
<pb 四b><rh>微五</rh>
儀器本之萬年回回世人爲皇甫所愚以蓋地爲益地並唐
錢起蓋地圖赋亦不能解而以地圓出西洋驚懾之無怪彼
自以為奇特也</p>
<p>周禮馮相氏疏引考靈曜日道出于列宿之外萬有餘里案
卽日大於地說也見天文圖說一</p>
<h 1>春秋緯</h>
<p>御覽三百七十五引元命包腦之爲言在也人精在腦案西
人以腦爲一身之主於是有腦氣筋之說蓋卽人精在腦之
義</p>
<p>五行大義二引曰地不足東南右動終而入虛門案此卽地
動說也詳前</p>
<pb 五a><rh>微五</rh>
<p>四引日月爲陰精體自無光藉日照之乃明案天文圖說一
日夫月本無光不過借日之光以爲光而倒映於地本此</p>
<h 1>河圖緯</h>
<p>博物志引曰昆侖山應於天最居中八十一域布繞之中國
東南隅居其一分案此卽大九州說也詳前</p>
<h 1>說文</h>
<p>匘頭𩪦也从匕匕相匕箸也巛泉象髮囟象匘形兒孺子也从
几象小兒頭囟末合恖容也从心囟聲案匘爲腦之本字卽
西人腦主知覺說也人有腦始有知識故腦从囟而思亦从
囟以聲兼義小兒頭未合蓋腦未足故無知識矣人身圖說
言人知覺在腦南懷仁窮理學書云一切知識記憶不在於
<pb 五b><rh>微五</rh>
心而在頭腦之内其皆竊取許君義乎</p>
<h 1>史記</h>
<p>律書二十八宿起東壁曰東壁營室危虚须女牽牛建星箕
尾心房氐亢角轸翼七星張注弧狠罰參濁留胃婁奎案此
蓋天通法彼談天家所用也癸巳類稿十日七星在張之東
罰在參之南則日在之度當先參後觜先張後星後人治憲
不用其度楊光先與西人爭惜未明此義俊謂楊以為西人
臆說故爭之知其有所本則恍然矣</p>
<h 1>漢書</h>
<p>西域傳安息國畫革旁行爲書記服注横行爲書記顏注今
西方胡國及南方林邑之徒書皆横行不直下也案此知西
<pb 六a><rh>微五</rh>
字<002>行其來已古詳前西國數目字日羅馬日阿喇伯羅馬
卽漢書之太秦古爲歐洲一統之國阿喇伯卽唐書之大食
厥境東西萬里爲回教之祖國兩國盛時跨據歐亞阿三洲
故所用數目字迄於今皆流傳不替羅馬之法取臘丁二十
五字母中之六字以六字分六數日一也五也十也五十也
百也千也書中之章數西厤之年分鐘表日晷之時刻是也
阿喇伯之法原於印度漢時天竺用之旣而流衍於其毗連
之國迨謨罕默德創興回教所用数目字分東西二式亞洲
之回教用東式歐洲之回教用西式至北宋西式字漸傳於
歐洲諸國遂以阿喇伯數目字名之凡回教諸國及數學中
咸重之其法與中華算術字碼同特右行耳見薛氏四國日
<pb 六b><rh>微五</rh>
記五</p>
<h 1><R>續漢書</h>
<p>靈憲當日之衝光常不合者蔽於地也是謂闇虛在星星微
月過則食案此亦西說所本也日知錄三十日日食月揜日
也月食地揜月也西洋天文說如此陸文裕金臺紀聞曰西
域人算日月食者謂日月與地同大若地體正掩日輪上則
月爲之食萬實月食辨曰凡黄道平分各一百八十二度半
强對衝處必爲地所隔望時月行適當黄道交處與日正相
對則地隔日光而月爲之食矣案其說亦不始於近代靈憲
云云載<績R>漢天文志中俗本地字有誤作他者遂疑别有所
謂闇虚而致紛紛之說俊案此說訂靈憲譌文極碻故補錄
<pb 七a><rh>微五</rh>
之餘詳前</p>
<h 1>晉書</h>
<p>陶侃傳鎮武昌立夷市於郡東大收其利案此通商之始
宋史</p>
<p>天文志沈括上景表議略曰測景之地百里之閒地之高下
東西不能無偏其閒又有邑屋山林之蔽倘在人目之外則
與濁氛相雜莫能知其所蔽而濁氛又繫其日之明晦風雨
人閒煙氣塵坌變作不常臣在本局候景入濁出濁之節日
日不同云云案煙氣塵氛出濁入濁之節日日不同卽西人
蒙氣差所自出也見疇入傳二十</p>
<p>王繼勳傳孫惟德天聖中奉敕撰銅人腧穴經案此全體圖
<pb 七b><rh>微五</rh>
所自出也西醫剖驗死人視其受病之所詳注成圖因而治
病但人身新死臟腑已絕與生前異恐有未可信者院中又
有蠟人之製全體俱備可分可合近日本岸吟香變通其法
以紙爲之製成摺曡<?>輕而易舉較蠟人尤爲輕便詳何鏞所
爲摺曡<?>明堂內外全圖說竊謂中土自有諸法特後世失傳
彼竊吾緒餘耳不然使醫者而不明全體筋脈華佗何以能
剖腹湔腸破額洗腦邪</p>
<h 1>明史</h>
<p>天文志楚詞言圜則九重孰營度之渾天家言天包地如卵
裹黃則天有九重地爲渾圆古人言之其言九重天也曰最
上爲宗動天恆星天以下八重天皆隨宗動天左旋然各天
<pb 八a><rh>微五</rh>
皆有右旋之度自西而東與蟻行磨上之喻符其右旋之度
雖與古有增減然無大異惟恆星之行卽古嵗差之度至於
分周天爲三百六十度命曰爲九十六刻使每時得入刻無
奇零以之布算製器甚便其言地圓也日地居天中其體渾
圓與天度相應云云說與元史札馬魯丁地圓之旨略同案
此皆西人竊中法之碻据</p>
<p>兵志永樂征交趾得神機槍礮法置神機營習之大者用車
次及小者用架用椿用托案此明用火器之故事陔餘叢攷
三十日用車卽今大礮用架用樁卽今鳥機砲用托者卽今
鳥槍也是鳥槍之制永樂中有之然不傅於外永樂二十年
雖從張輔請置砲於大同等關以禦敵然利器不示人朝廷
<pb 八b><rh>微五</rh>
惜之宣德中又敕宣府總兵譚廣謂神銃國家所重以壯軍
威勿輕給正統六年<邉R>將黄眞立神銃局於宣府帝以火器
外造恐傅習漏泄特敇止之是正統前鳥槍未嘗傳習於外
至嘉靖後始用耳</p>
<h 1>帝王世紀</h>
<p>初學記地部引曰自神農以上有大九州柱州迎州神州之
等案大九州猶佛書言四大部州西人於是有五大洲之說
俞先生樾敘柔遠記曰以海外五大洲推之佛氏四大部洲
可信神農以上大九州亦可信</p>
<h 1>王隱晉書</h>
<p>逸琱玉集十四引曰孟業爲人大肥下官還<?>京晉武欲稱之
<pb 九a><rh>微五</rh>
乃作大稱掛於殿壁業入見曰陛下作稱何爲也帝曰人重
千斤者吉朕欲自稱業曰陛下正欲稱臣耳無煩聖躬於是
稱業果行千斤案卽重學中起重法也人至千斤必用重學
如起重法衡之矣行當是得字之譌且見御覽三百七十八
引語林</p>
<h 1>國策</h>
<p>秦策蘇秦始將以連衡說秦惠王云云案此列邦<?>連衡之始
泰西邦<?>交專講此術如德奥意合縱俄法連衡見列國歲計
政要</p>
<h 1>山海經</h>
<p>海外西經奇肱國善製飛車游行半空日可萬里案此卽氣
<pb 九b><rh>微五</rh>
球之始西人製氣球約一時許可行百里或百二十里遇大
風吹送一時有行二百五十里至三百里者特不及萬里耳
其爲用也行軍之際尤多同治十年法爲德困法用以通消
息俄土交戰俄用以測土之山川形勢近天津武備學堂亦
製氣球多具殆襲奇肱之遺法乎彼西士亦謂中國唐代時
欲於空際飛行繪畫成圖是彼明言氣球之制本於中國矣</p>
<h 1>齊民要術</h>
<p>卷一收種種穀卷二黍穄梁秫大豆小豆種麻種麻子大小
麥瞿麥水稻旱稻胡麻種諸色瓜種瓠種芋卷三種葵蔓菁
種蒜種䪥種葱種韭蜀芥蕓薹芥子胡荽蘭香茬蓼種薑種
蘘荷芹<028>苜蓿卷四園籬栽樹種棗種李種桃種梅種棃種
<pb 十a><rh>微五</rh>
栗柰林檎柿安石榴種木瓜種椒種茱萸卷五種桑柘養
蠶種榆白楊種棠種穀楮種漆種槐柳楸梓梧柞種竹種紅
藍花及梔子燕支香手藥紫澤面脂粉白粉種藍種紫草伐
木種地黄案此皆植物學也西人於種藝從化學悟出自詡
絕藝詳植物學博物新編而不知後魏賈思勰早@言之使
俄草六日法博物院植各種皆以鐵爲@四周及頂並嵌玻
璃以保護之樹有成瘡孔者則以鐵皮釘補之免客水漬入
使生蛇蝎螻蟻之屬致傷樹身亦講求植物之一端觀要術
諸書古人非不日加滋<?>漑講求其燥濕之宜土肥磽之異性</p>
<h 1>素問</h>
<p>骨空論督脈起少腹下骨中央又云督脈有病治督脈治在
<pb 十b><rh>微五</rh>
骨上案人身圖說論便毒諸瘡發於横骨癸巳類稿十四日
素問少腹下骨卽此書圖外腎上横骨也</p>
<h 1>靈樞</h>
<p>本神腎藏精精者髓也案人身圖說言睪丸<?>積精又以腰腎
達膀胱之絡脈爲溺絡其精名質具肝血補養心脈生活而
成而以腦髓筋爲激發本此</p>
<h 1>天經或問</h>
<p>調燮類編一引曰天體如碧瓈<透R>映而渾圓七曜列宿層層
旋轉以裏地地如彈丸適天之最中人所居立皆依圓體天
運旋於外其氣升降不息四面緊塞不容居側地不得不凝
於中以自守也又地圓則無處非中以天頂而分四方亦可
<pb 十一a><rh>微五</rh>
界爲三百六十度以合行也案此亦地圓說也詳前</p>
<h 1>西京雜記</h>
<p>上咸陽秦庫方鏡廣四尺高六尺九寸人以手捫心而來則
見腸胃五藏厯然無礙案西醫治疾有割見藏府者究係慘
刻不若古用鏡照之善</p>
<h 1>游宦紀聞</h>
<p>胡泳言朱文公說二十八宿紀度數如量地言至某州郡若
千里借以爲限節高麗國有九埶厤正如此案此知朱子得
見九埶厤蓋西人所竊取者癸巳類稿十曰九埶非特不推
積元及羅喉之名其算以九字十則進位天度不收沒日度
分三百六十礶符律管更無奇攢刻分以整置<?>算起春分皆
<pb 十一b><rh>微五</rh>
西法也皆其證</p>
<h 1>聞見後錄</h>
<p>無為軍醫張濟善用鍼得訣於異人云能解人而視其經絡
則無不精因歲饑疫人相食凡視一百七十人以行鍼無不
立驗案此亦西醫所法但解人而視經絡如太忍何癸巳類
稿四曰醫仁術也當知所以存心醫生機也當知所以取法
俞氏說諒哉</p>
<h 1>爐灰<?>經</h>
<p>天元氣練十周爲正土<填V>圓塞化案卽天<静R>說也瀛海論日
利瑪竇輩所論天静之說實根於此</p>
<h 1>洞天清錄</h>
<pb 十二a><rh>微五</rh>
<p>范文正公家有古鏡背具十二時如博棊子每至此時則博
棊中明如月循環不休又士人家藏十二時鐘能應時自鳴
案此知西人所製自鳴鐘放於宋至十二時鏡今并無此製</p>
<h 1>逐鹿記</h>
<p>甲辰徐逹東取吳越十一月師至姑蘇營于葑門築長圍困
之架木塔與城中浮屠等築臺三成名日@樓下瞰城中設
火筒其上一放連中又設襄陽礮著物無不糜碎礮風著人
皆死案此明初用礮之證</p>
<h 1>續補遺</h>
<h 2>周禮</h>
<p>載師凡宅不毛者有里布司農注里布者布參印書廣二寸
<pb 十二b><rh>微五</rh>
長二尺以為幣貿易物案此行鈔所由放也宋張詠始行交
子宋孝宗以金帛易楮幣藏於内庫沿及金元皆用紙鈔明
初亦用寶鈔宏治以梭不行我</p>
<p>朝順治八年始兼行鈔幣歲造十二萬有奇十八年因國用
充餘停止王鎏錢幣芻言厯舉宋李綱虞儔辛棄疾袁燮袁
甫羅大經陳耆卿元許衡明劉基劉定之祝九<?>明靳學顏左
懋第李雯陳子龍錢秉鐙陸世儀諸疏論大恉謂行鈔有利
無弊俊謂行鈔尤今日要圖一可佐軍需宋高宗募兵張愨
建議印給監鈔其譣也二可資盬政宋范祥令商售鈔請鹽
其譣也三可利河工元賈魯治河用中統鈔其譣也四可興
水利元脫胆興京畿水利給鈔其譣也其大利在收回洋人
<pb 十三a><rh>微五</rh>
利權則芻言所未及者自中國不印鈔票洋人以方寸花@
之券抵盈千累萬之金以低潮九成之銀易庫<紋R>十成之價
見諸封奏可爲太息今欲重興鈔票莫如采胡燏棻之策外
而各省口岸鑄錢内而京城立官銀行購精器造細紙印其
票於外存其銀於行租賦稅釐官俸兵餉胥於是用不折不
私又莫如采康有為之策令天下銀號報明貲本存銀戶部
及各省藩庫戶部為製钞為助貲本其虧者償之則有運兵
運械運漕運販諸便然二策之大綱首在用人有治法無治
人則仍不能收回利權一言以蔽之日得人難</p>
<h 1>禮記</h>
<p>王制東方曰寄南方曰象西方日狄鞮北方曰譯案互見周
禮象胥卽古之通事也注鞮之言知今冀部有言狄鞮者疏
傳寄外内言語放象外内之言鞮知也謂通傅夷狄主語與
中国相知譯陳也謂陳說外內之言据鄭注是漢有名狄鞮
者孔釋鞮譯尙爲近是惟寄爲傳寄象爲放象斯增字解經
矣竊謂舌人稱號四方互異當就其地方言呼之只可通其
音非可泥其義寄夷音近孝經仲尼居居讀爲姬音正如寄
故東方曰夷而通其事者曰寄矣象乃蒙<?>譌太元元文蒙南
方也蒙蠻聲相轉猶蒙之與昧矣故南方曰蠻而通其事者
曰蒙矣古音有緩讀者急讀者爾雅不律為筆蒺藜為茨此
急讀之例狄鞮爲西亦其例故西方曰戎而通其事者曰狄
鞮矣狄與譯音近廣雅狄驛也狄之通譯猶狄之通驛孝經
<pb 十四a><rh>微五</rh>
注越裳重譯釋文本作譯可證故北方曰狄而通其事者曰
譯矣癸辛襍識云譯者之稱見禮記東方日寄南方曰象西
方日狄鞮北方日譯今北方謂之通事南蕃海舶謂之唐帕
西方蠻徭謂之蒲叉皆譯之名是宋巳有通事之名茶香室
叢鈔六日通事之名至今猶然唐帕蒲叉則無此名矣</p>
<h 1>釋名</h>
<p>釋形體胃圍也圍受食物也案此西醫所本也全體新論七
胃之爲言圍也圍受食物自注見爾雅蓋誤仞釋名為爾雅
矣</p>
<h 1>史記</h>
<p>封禪書始皇遂東游海上行禮祠名山大川及八神八神一
<pb 十四b><rh>微五</rh>
日天主祠天齊案此天主名所自始但始皇所爲本不可法
史遷謂怪迂阿諛苟合之徒自此興不可勝數恐人据史記
以證西教故坿辨焉</p>
<h 1>漠書</h>
<p>律厤志竹徑一分長六寸二百七十一枚而成六觚爲一握
案此卽算法之用三禮圖有六觚算法形如六角米箕又有
方圓算法形圓中方方為四羃餘圓爲四庣夢溪筆談謂算
法用赤籌黑籌以別正副之數是也</p>
<h 1>後漢書</h>
<p>張讓傅作翻車渴烏施於橋西用灑南北郊路目省百姓灑
道之費注翻車設機車以引水渴爲車筒引水上也案西人
<pb 十五a><rh>微五</rh>
以水盛車用機洩之隨行隨洩用以灑道卽此</p>
<h 1>宋書</h>
<p>王鎭惡傅乘小艦行船者悉在艦內艦外不見有乘行舡人
案西人製自行舟如卵運機於内不見乘行舡人疑卽此</p>
<h 1>陳書</h>
<p>徐世譜傳別造火舫水車案火舫以火力運機疑卽火輪舟
歟</p>
<h 1>隋書</h>
<p>食貨志都西有石頭津東有方山津各置津主一人賊曹一
人直水五人以檢察禁物及亡叛者其荻炭魚薪之類過津
者並十分稅一以入官案此卽關稅之始也李賡芸炳燭編
<pb 十五b><rh>微五</rh>
引此證稅契之始茶香室三鈔六日今抽釐之法古有之矣
俞說爲覈</p>
<h 1>魏名臣奏</h>
<p>御覽七百十七引曰陽符一名陽燧取火于日陰符一名陰
燧取水于月並入銅作鏡名曰陰陽之鏡案此光學也西人
有用鏡向日取火者殆其遺歟</p>
<h 1>唐闕史</h>
<p>青州楊尙書損曰爲吏之最孰先於書算邪有夕道於叢林
間者聆羣跖評竊賄之數且曰人六匹則長五匹人七匹則
短八匹不知幾人復幾匹顧主硯小吏著於紙令俯階籌之
且日先達者勝少頃一吏果以狀先遂授良闕<?>儕類則眙伏
<pb 十六a><rh>微五</rh>
而退案此卽以算術選史之始也</p>
<p>京師同文<館R>徵天下書算之士授之官職其此意乎</p>
<h 1>西洋朝貢典錄</h>
<p>古里國下有坿記云寶船至彼王遣頭目哲地見正使擇日
論價將中國錦綺百貨議定乃書合同價數各存之頭目哲
地與正使眾手拍一掌無悔哲地始攜珊瑚珍珠寶石來議
價凡算番物若干該纻<?>絲等物若干照原打手之貨交易案
此卽拍賣之法也茶香室三鈔二十四日西人來中國者其
交易有拍賣之法或卽其遺意</p>
<h 1>六韜</h>
<p>御覽三百六十七引虎韜武王疾大公負王駕鶩冥之車周
<pb 十六b><rh>微五</rh>
旦爲御至於孟津大黃參連弩大扶胥衝車飛鳧電影方頭
鐵<槌V>大柯斧行馬渡溝飛橋天船鷹爪方胃<?>鐵杷天陣地陣
人陣轒輼臨衝雲梯飛樓武衛大櫓雲火萬炬吹鳴箛案諸
軍器如飛鳧以鐵爲首電影書則爲光夜則爲星洋人練兵
之器頗有似者至渡溝飛橋乃軟橋之類雲火萬炬乃防火
之具精制軍械者其德國乎</p>
<h 1>穰苴兵法</h>
<p>通典兵引日五人爲伍十伍爲隊一軍凡二百五十隊餘奇
爲握奇故一軍以三千七百五十人爲奇兵隊七十有五以
為中壘案此陣法之古者德國精於操練不外此法詳德人
康貝陸操新義</p>
<pb 十七a><rh>微五</rh>
<h 1>管子</h>
<p>兵法器械不巧則朝無定案此知用軍必精器械管子言之
今西人嫥精軍械槍則如德之得來斯槍毛瑟槍法之格拉
槍克洛拔尺槍沙以鉢槍英之亨利馬梯尼槍美之哈乞開
司槍林明敦槍秘薄馬地尼槍俄之俾爾達奴槍奧之韋恩
德槍義之韋脫里槍英之黎姆斯槍皆是礮則自克鹿卜嘉
立嘎爾提約爾哪登飛爾孟替尼礮外近則有毒煙開花礮
空氣黄莘大礮暗礮臺皆是其餘水底自行船機器飛車禦
彈戎衣測量礮子表後來居上精益求精中國於軍械購自
外洋不能自製至精者此管子所謂則朝無定者乎盍亦反
其本矣</p>
<pb 十七b><rh>微五</rh>
<h 1>韓非子</h>
<p>解老人之身三百六十節四肢九竅其大具也案此西算紀<?>
整數所本食舊德齊襍著日三百六十節爲自古相傳之證</p>
<h 1>素問</h>
<p>靈臺祕典論肝者將軍之官謀慮出焉膽者中正之官決斷
出焉大腸者傳道之官變化出焉小腸者受盛之官化物出
焉案此皆西醫說所本全體新論引之惟肝膽二經另出新
意大腸小腸二經則有引申而無指駮葢西醫雖精總不能
離內經而爲說矣</p>
<p>玉機眞藏論脾脈者土也孤藏以灌四𠊓者也王冰注納水
穀化津液漑灌於肝心肺腎也又太陰陽明論脾與胃以膜
<pb 十八a><rh>微五</rh>
相連耳而能爲之行其津液又氣厥論小腸移熱於大腸大
腸移熱於胃胃移熱於膽又病能論人迎者胃脈也逆而盛
則熱聚於胃口而不行案統觀數論西人甜肉經之說從此
出焉全體新論曰甜肉者中土無名長約五寸横貼胃後形
如大舌頭大向右尾尖向左嘗其味甜故曰甜肉正中有一
汁液管斜人小腸上口之<002><sm>與@管人小\腸@同路</sm>所生之汁如口津
水未詳其用意乃膽之將伯歟合信之言如此其言甜肉當
近胃口脾屬土而舆胃連膜脾胃析言則二合言則一也是
胃亦屬土例以肝木酸心火苦肺金辛腎水鹹是胃口之肉
必甘而甜肉之名起矣脾藏灌四𠊓而爲胃行津液卽甜肉
正中有汁如口津水說也胃熱由小腸輾轉相移故液管斜
<pb 十八b><rh>微五</rh>
入小腸上口<002>矣胃移熱於膽故甜肉爲膽之將伯矣彼云
未詳其用不知灌四𠊓卽其用也合信不細讀素問乃云中
土無名陋已</p>
<p>宋史天文志引日立於午而面子立於子而面午至於自卯
而望酉自酉而望卯皆日北面立於卯而負酉立於酉而負
卯至於自午而望南自子而望北則皆曰南面案此地圖說
也今素問無之志述嘗讀黃帝素書云云下日素問尤爲善
言天者据此知素問一名素書矣盧文弨龍城札記載丁希
曾日禹貢朔南曁卽素問立子面午立午面子處此地日不
當人顶僅見其偏側緣太陽祇行赤道南北二十三度以外
者皆背其極向月而立故篆交北字作篆<?>象兩人背乎北極
<pb 十九a><rh>微五</rh>
而立於地之形謂日在其南人各就日向暖此立子面午說
也漢地理志交阯郡有北戸交阯爲中國極南之郡故人皆
面北開戸以向日此立子面午說也俊謂明乎素問此說與
書朔南曁誼互通要可明地圜之理猶人向北直行二百五
十里則見北極出地高一度南極人地低一度如向南直行
二百五十里則視北極遠一度視南極近一度如人在極南
能見近南極諸星而北極之星不見人在極北所見者反是
皆其證</p>
<h 1>靈樞</h>
<p>邪<?>客歲三百六十日人三百六十節案此卽以整數紀算法
也素問六節藏象論鍼解氣穴氣府調經微<?>四失諸篇均作
<pb 十九b><rh>微五</rh>
三百六十五節此後人誤增靈樞所言當是古本故舍彼錄
此</p>
<h 1>難經</h>
<p>心主血肺主氣血爲榮氣爲衛相隨上下榮周於外案此說
西醫本之全體新論引之謂其說近是葢心肺相關肺内受
病氣管壅塞心血卽窒礙不行若心房受病肺經卽呼吸喘
急如哮喘之症是也</p>
<h 1>周聛</h>
<p>數之法出於圓方圓出於方案此古割圓術也馮經周髀算
經術曰周𢔥全體髀謂股分此經卽割圓法凡圓中劃十字
界開四髀每髀弧邊九十度角在圓心正似方隅故日正角
<pb 二十a><rh>微五</rh>
若開<?>六髀每髀六十度則成銳角若合兩髀爲一髀其百二
十度則成鈍角若合三髀爲半圓其百八十度則角平矣若
開八髀每髀四十五度則角尤銳若合三髀爲一髀其百三
十五度則角尤鈍若合四髀爲半圓則角平矣馮以割圓爲
說而圓出於方之理益顯然則割圓非西人所剙矣</p>
<h 1>張衡渾天儀注</h>
<p>初學記二十五引日㠯銅爲器再曡差置寶㠯清水下各開
孔㠯玉虬吐漏水入兩壺右爲夜左為畫葢上又鑄金銅仙
人居左壺爲胥徒居右壺皆㠯左手抱箭右手指刻以別天
時早晚葢上以下又引見文選新刻漏銘注案此漢刻漏之
制洋人踵事增華於是有自鳴鐘之製</p>
<pb 二十b><rh>微五</rh>
<h 1>京房占</h>
<p>宋史律厤志引日月有形無光日照之乃光始知月本無光
遡日以爲光案西人謂月本無光借日以爲光本此詳前</p>
<h 1>虞聳穹天論</h>
<p>晉宋隋書天文志引日天形穹隆當如雞子如覆匳㠯抑水
而不沒者氣充其中故也案初學記一作虞淇御覽二作虞
昺此疑誤西人謂地面有空氣及物黏於球上本此詳前</p>
<h 1>墨子</h>
<p>非命上譬猶運鈞之上而立朝夕者也案阮惟和曰此自鳴
鐘之濫觴阮說近是立猶行也見本書貴因如秦者立而至
有車也注運鈞上而行朝夕是古有十二時鐘矣</p>
<pb 二十一a><rh>微五</rh>
<p>魯問虛則靜呼則應是似響也案此德律風之濫觴巳略見
前未詳故復證之查慎行人海記日順風耳西洋巧工所製
以銅爲管節節相續約長丈餘如千里鏡之式虚其中口大
而末小向空中傅語自上而下或自下而上相去五六里聲
息相聞茶香室叢鈔二十日今西法盛行於中土而此器無
聞焉葢其傳語之巧又有百倍於此者矣<sm>施可齊閩襍記云\\吳廷華金嶅集有</sm>
<sm>千裡呌五律云器成千里號幾巧擅奇功辨制疑橫吹呈</sm>
<sm>材認卷銅詩意似是器名叢鈔又日德律風殆卽其類</sm></p>
<h 1>淮南子</h>
<p>天文月盛衰於上則蠃𧉻應於下案此月以盈為消等說也
日本管晉寶恥菴文草日月以盈爲消以虧爲長望時日月
相對月不能勝日陰精式微如蚌蛤蟹螯望後肉長至晦大
<pb 二十一b><rh>微五</rh>
肥晦後肉消至望大瘠凡水族皆然茶香室叢鈔十二日月
满蚌蛤實之說亦本淮南所論月之盈虧消長頗有理</p>
<h 1>夢溪筆談</h>
<p>象數月本無光猶銀丸日之耀乃光耳案此卽月本無光借
日爲光說也見天文圖說一詳前</p>
<p>器用世有透光鑑鑑背有文以鑑承日光則背字皆透在屋
壁上了了分明人有原其理以爲鑄時薄處先冷唯背文上
差厚後冷而銅縮多文雖在背而鏗而隱然有跡所以於光
中現予觀之理誠如是案沈括所言卽光學之理</p>
<p>補一地理書古有飛鳥圖飛鳥者按圖別量逕直四至如空
中鳥飛直達更無山川回屈之差予嘗爲守令圖雖以二寸
<pb 二十二a><rh>微五</rh>
折百裡爲分率又立准望互融傍驗高下方斜迂直七法以
取鳥飛之數圖成得方隅遠近之實始可施此法分四至八
到爲二十四至以十二支八干乾坤艮巽四卦名之使後世
圖雖亡得此書按二十四至以布郡縣立可成圖毫髪無差
案此繪圖之法西人所竊取者</p>
<h 1>朝野類要</h>
<p>朝報每日門下後省編定請給事判報方行下都進奏院報
行天下有謂内探省探衙探類皆小報率有漏洩之禁故隱
號曰新聞案内探今宮門抄省探今提塘報衙探今轅門抄
也宮門抄唐已有之互見孫樵集据趙升所述則宋亦有之
茶香空叢鈔九日今外國新聞報其名古矣</p>
<pb 二十二b><rh>微五</rh>
<h 1>列子</h>
<p>湯問愚公懲山北之塞出入之迁也聚室而謀云云帝命夸
蛾氏二子負二山案卽小島可動說也南懷仁坤舆外紀云
諳厄利亞國有小島無根因風移動茶香室續鈔二日列子
殆非寓言俊謂因風移山事或有之</p>
<p>說符宋蘭子以技干宋元召而使見其技以雙枝長倍其身
屬其踁並趨並馳案此類伎巧自古有之非洋人所獨擅阮
惟和曰疑今所謂著高蹻及松郡打連發技者</p>
<h 1>文子</h>
<p>十守肺主鼻肺爲氣案此卽肺爲呼吸經說也全體新論曰
肺爲呼吸之經位居諸臓上</p>
<pb 二十三a><rh>微五</rh>
<p>上德月望日奪光陰不可以承陽案此卽月爲日光所掩說</p>
也詳前</p>
<p>玉在山而草木潤珠生淵而岸不枯案此卽求礦之理也彼
礦師所著地學總不越二語範圍</p>
<p>蔽於不祥之木爲雷霆所擊案此亦西說所本霆電聲相轉
故爾雅疾雷謂之霆霆卽電字彼謂雷電之氣與物觸則擊
與文子大恉同</p>
<h 1>抱朴子</h>
<p>意林引曰食鵠胎令人能夜書御覽七百四十七引曰英蔥
實天雄鶴腦服之令人能夜書案此下四條抱朴子無之葢
佚文此亦言格致者所宜知意國吐淩城造火光墨以之印
<pb 二十三b><rh>微五</rh>
書雖黑夜仍明其巧與黑夜能書同葢必有藥物以劑之則
化學中配合物質其法古矣</p>
<p>白孔六帖八十四御覽七百六十二九百四十七引曰天<002>
轉如推磨而左行日月右行隨天左轉天牽之西沒譬如蟻
行磨石之上磨左旋而蟻右去磨疾而蟻<遟R>故蟻不得不隨
磨㠯左迥焉案西人談天本之互見上</p>
<p>御覽四引日月之精生水是㠯月盛滿而潮濤大二十三六
十八引日麋氏云潮者據朝來也汐者言夕至也見潮來去
或有早晚輒言有參差非也水從天邊來一月之中天再東
再西故潮來再大再小夏時潮大冬時潮小春潮再起秋潮
漸減案此卽潮汐應月說也日助月之吸力而潮四時大小
<pb 二十四a><rh>微五</rh>
應之葛淇閳<?>其理西人用之測譣詳前</p>
<p>御覽九百五十一引日今頭蝨著身皆稱變而白身蝨著頭
皆渐化而黑則元素果無定質移易在乎所漸也案此卽髮
有黑液說也與養生論蝨處頭而黑義同見前</p>
<h 1>玉泉子</h>
<p>夏侯孜爲左拾遺常著桂管布衫朝謁文宗問孜衫何太麄
澁具言桂管產此布厚可以禦寒案茶香室叢鈔二十日此
今之木綿布唐巳盛行邱瓊山謂元時始入中國何歟</p>
<h 1>西京雜記</h>
<p>上長安巧工丁緩者作七輪大扇皆徑丈相連續一人運之
滿堂寒戰案互見續博物志卽西人風扇之權舆</p>
<pb 二十四b><rh>微五</rh>
<p>高祖初入咸陽周行庫府@銅八十二枚列在一筵上琴筑
笙竽各有所執筵下有二銅管其一管空一管有繩大如指
使一人吹空管一人紐繩則眾樂皆作舆眞樂不異案此知
以機發樂漢已優爲非可炫異</p>
<h 1>嶺<?>外代答</h>
<p>大秦國王少誦經禮佛遇七日由地道往禮佛拜堂拜佛案
錢大昕金石文跋尾跋景教流行碑日歐羅巴奉天主耶穌
是大秦遺教俊謂七日禮拜此乃洋教道其所道不必與之
證古使彼有所籍口故景教諸碑跋不錄</p>
<h 1>游宦紀聞</h>
<p>唐顯德五年古城國貢猛火油洒物得水則出火案此卽洋
<pb 二十五a><rh>微五</rh>
油也互見海語塵史掖庭侈政東朝紀黃衷海語云猛火油
樹津也出佛打尼國類樟腦能腐人肌肉置水燄愈熾据黃
說知油產<?>外洋此洋油所由名王得臣塵史陶宗儀元氏掖
庭侈政王泌東朝紀均紀猛火油茶香室叢鈔二十日猛火
油疑洋油之類洋油得水則益熾因有得水出火說續鈔二
十二日紀聞云云<029>疑其不然觀陶說信爲今洋油俊謂宋
次道東京記說八作司外有廣備攻城作謂火藥青窰猛火
油諸作引見塵史据東京記則宋時中國自有猛火油作與
火藥同製不獨出外洋矣</p>
<p>薔薇水十五瓶案此卽外洋得香水類也蔡條鐵圍山叢談曰
舊說薔薇水乃外國採薔薇花上露水殆不然實用白金爲
<pb 二十五b><rh>微五</rh>
甑<?>採薔薇花蒸氣成水屢採屢蒸積而爲香茶香室叢鈔二
十曰卽今蒸諸花露法俊謂据叢談則確爲香水之類宋己
有之矣</p>
<h 1>南中紀聞</h>
<p>西洋鳥銃能及六百步外初放無聲著人體方發響所擊立
斃天啓初宣彼三十人至京教軍士銃法案此以洋銃教兵
之始茶香室叢鈔三日此明時已以西洋鳥銃教軍士矣</p>
<h 1>疑耀</h>
<p>三顏文忠每於公牒背作文稿黃長睿得雞林小紙一卷已
爲人書鄭衛國風復反其背以索靖體書章草急就二千一
百五十字余見宋版書多以官府牒飜其背以印行者如治
<pb 二十六a><rh>微五</rh>
平類篇皆元符崇甯公私文牘故紙紙極厚背面光澤如@
故可兩用案今洋紙極厚背面光澤可書据顏黃所書則宋
巳製之矣</p>
<h 1>雙槐歲鈔</h>
<p>@宣德中主事潘賜爲行人兩使日本除鴻臚少卿充正使
求副者胡濙薦高遷攺行人俱賜一品服以往案今出使冰
洋有</p>
<p>欽賜一二品服者其承明制乎</p>
<h 1>拾遺記</h>
<p>成王六年然邱國獻比翅鳥越鐵峴汎沸海鐵峴削礪車輪
皆剛金爲輞沸海如煎汎時以銅薄舟底案剛金爲車馳驅
<pb 二十六b><rh>微五</rh>
鐵道此鐵路之權輿也以銅薄舟汎遊沸海此鐵艦之濫<030>
也外洋無國不興鐵路鐵艦以爲自古未聞孰知周已有之
特其法不傳者殆亦效湯之焚飛車乎</p>
<h 1>兩京雜記</h>
<p>御覽一百九十一引曰大業六年夷請入市交易許之於是
修飾諸行葺理邸店競崇侈麗案又引見九百七十六此隋
時通商之證修飾諸行葢備彼之互市則洋行之設古矣</p>
<h 1>通論</h>
<p>聖祖仁皇帝御製三角形論曰論者謂今法古法不同殊不
知原自中國流傳西土毋庸歧視梅文鼎欽奉</p>
<h 1>聖祖授以借根方法</h>
<pb 二十七a><rh>微五</rh>
<p>論曰西洋人名此書爲阿爾熱八達譯言東來法也臣謹案
西法之源</p>
<p>聖祖所諭流傳一言蔽之矣尋繹再三無任欽忭旣節引於
子部敬詳冠於通論</p>
<p>厤學疑問一日西厤之同中法不止一端言日五星之最高
加減卽中法之盈縮厤在太陰則遲疾厤也言五星之歲輪
卽段目言恆星東行卽歲差也言節氣以日𨇠過宮卽定氣
也言各省節氣不同卽里差也但中言盈縮遲疾西以最高
最卑明其故中言段目西以歲輪明其故中言歲差西以恆
星東行明其故是中厤所著者當然之運西厤所推者所以
然之源此可取者也若夫定氣里差中厤原有其法但不以
<pb 二十七b><rh>微五</rh>
註厤耳非古無今有也西厤始有者五星之緯度是案梅文
鼎此論止言辜較耳尙有未詳盡者中厤太陽太陰有續度
西厤井及五星之緯蓋西厤因中厤而闡發愈詳大輍椎輪
約推中土蓋必悟當然之運而始識所以然之源五星緯度
非西厤始有也</p>
<p>曉庵新法厤法五日天問@則九重則七政異天說古有之
益知西說原本中學非臆撰也西厤所矜勝者不過數端疇
人子弟駭於創聞學士大夫喜其瑰異互相夸耀以爲古所
未有孰知悉具舊法中非彼所獨得乎一日平氣定氣以步
中節舊法不有分至以授人時四正以定日𨇠乎一日最高
最卑以步朓朒舊法不有盈縮遲疾乎一日眞會視會以步
<pb 二十八a><rh>微五</rh>
交食舊法不有朔望加減食甚定時乎一日小輪歲輪以步
五星舊法不有平合定合晨夕伏見遲疾留退乎一日南北
地度以步北極之高下東西地度以步加時之先後舊法不
有里差之術乎西人竊取其意豈能越其範圍又曰西洋新
法大抵與土盤厤同案王錫闡此論巳盡發西人之覆而猶
有遺者如西人竊乘除而爲比例竊句股而爲八綫竊四元
而爲代數竊招差堆垛而爲微分積分竊開方命分母數之
方面而<?>爲綫子數之@積而爲面皆其證</p>
<p>觀象授時疇人子弟旣分散或在夷狄則後世西域九埶回
回術數及西洋算法豈非從中土流散在彼而衍其傳者乎
此可爲西法襲中法之證案秦蕙田此說据史記厤書而探
<pb 二十八b><rh>微五</rh>
知西學之原陳義甚高與明史天文志所論先後一轍</p>
<p>疇人傅四十四日天文算數之學吾中土講明而切究者代
不乏人自明季不<031>實學而此業遂微西人起而乘其衰不
得不矯然自異然但可云明算不如泰西不得云古人皆不
如泰西也我</p>
<p>國家六藝昌明若吳江王氏宣城梅氏皆精於数學實能盡
得西法之長而匡所不逮至戴東原發明五曹孫子等經而
古學明錢竹汀論三統四分以來諸家術而古推步學又明
學者苟能綜二干年來步算諸書一一研究之則知中法精
微深妙非西人所能及者彼不讀古書謬云西法勝於中法
是但知西法安知古法哉案明季利瑪竇以新法入中土徐
<pb 二十九a><rh>微五</rh>
光啟<?>至以今日羲和稱之一時西人接踵人心囂然烏乎臺
官步勘天道疏闊物必自腐而後蟲生假令光啟躬際</p>
<p>聖清耳聆阮論當亦恧然汙下</p>
<p>疇人傳四十五日新法亦集古今之長為之非彼所能創如
地爲圓體曾子言之太陽高卑與考靈曜四@說合蒙氣有
差卽姜岌游氣論諸曜異天卽郄萌不@天體說凡此安知
非出於中國如借根方本爲東來法乎必曰西學非中士所
能及則</p>
<p>大清億萬年頒朔之法必當問於歐羅巴乎必不然也案阮
元此論惜不令湯若望見<?>之夫若望以四十二事表西法之
異證中術之疏耳食之徒遂謂歐洲算術超於吾國毋亦飲
<pb 二十九b><rh>微五</rh>
水忘源乎疇人一傅標列古書表章中法庶有志之士當思
自舊<?>勿爲西人所愚也</p>
<p>續疇人傳敘曰西人尙巧算值中法湮替之時乘閒居世
人同聲附和不知九重本諸天問借根放自天元西人未始
不襲我成法而易其名色耳如諸輪變爲橢圓不同心天變
爲地球動是巳且張平子有地動儀其器不傳舊說以爲能
知地震非也此地動天不動之儀也蔣友仁謂地動或本此
或為暗合未可知也西法之善者無過八線然舍表無以布
算茍如羅氏以密率招差是其法亦無異授時厤草安知八
線表不由此乎案九重諸條又爲前傳所未及蓋羅士琳成
續傳時在文達晚年見道益精觀此敘語信乎學與年進也
<pb 三十a><rh>微五</rh>
續疇人傳曰歐羅巴自詡其法之精密勝於中法不過三角
八線六宗三要借根方連比例諸法安能軼吾天元四元綴
術大衍與夫正負開方垛積招差諸法上哉案羅士琳此論
眞能厯數家珍而奪西人之席羅氏不獨能言也嘗以乾
隆閒明氏捷法挍得入線對數表一度十三分二十秒正切
第五字○誤一又六度四十一分十秒正切第五字○誤六
又十二度五十分正弦第六字七誤五又十六度三十二分
十秒正切第七字九誤○又四十二度三十二分四十秒正
切第九字五誤四可見西人所擅長者好學深思類能道之
疇人傳三編四曰世俗講習類崇彼法而忘其源自東來而
弗究其未能軼我範圍而昧夫相得益彰之道爭巧誇捷惑
<pb 三十b><rh>微五</rh>
溺@眾羣往焉而不知其所返案諸可寶此論深嫉不知中
學徒誇西法爲聖者此近世之痼疾可謂洞見癥結矣</p>
<p>鮚埼亭集曰古學廢絕西人獨擅其長中原反宗之唐荊川
顧箬溪邢雲路欲會通焉而尙未能黄棃洲出始言周公商
高之術中原失傅而被篡於西人按其書以求汶陽田可歸
也案全祖望此說可稱碻論中學之被篡於西人者多矣安
得盡歸趙璧哉</p>
<p>鑑止水齋集曰欲中西之法各明其眞無相雜糅謂古義明
可以知西法之莫能外也案許宗彥此論專主發明古義夫
古義本也西法末也未有根柢先撥而枝葉茂盛者知言哉
蠡勺編三十一載張南山曰西法實中法所流傳萬厯間復
<pb 三十一a><rh>微五</rh>
還中國非始行於中國也史公言幽厲之時疇人子弟散入
殊方一也西厤所言寒暖五帶說與周髀七衡合而周髀漢
趙君卿爲之註二也立天元一法利瑪竇不解而宋秦九韶
元李冶能言之三也利瑪竇撰經天該星名與中國同而丹
元子步天歌隋時巳著四也西法言各省節氣不同卽中國
里差法五也西洋有借根法名阿爾熱巴拉阿爾熱巴拉者
華言東來法六也且用西法者取其測算之精而巳至紀日
于午何如紀子紀月于望何如紀朔是西法有不及中法者
中法固在西法之前也案張南山此說厯舉西學之源旣詳
且碻末言西法且不及吾足使彼族頫首</p>
<p>尙書釋天曰宋太祖時沮渠茂虔<?>獻方物並周髀一卷而西
<pb 三十一b><rh>微五</rh>
厤五带之說又全同周髀太史公云幽厲之後周室衰微<?>陪
臣執政史不記時君不告朔故疇人子弟分散則西法卽不
必果本羲和自有來矣若回<紇R>家托名黄帝且謂漢武時己
入中國恐未必然吳氏宗潛曰漢秘史云元狩三年帝遣使
詣西域回紇之國謂昔黄帝封姬姓者七十國蚩<?>尤之亂姬
姓者亦奔於回紇其觀象者皆從之回紇今有知天象者在
焉乃取之以校五衡五星十一曜之經緯回紇天文生三人
至校其推算氣候𨇠度與漢無異止閏月有差遂留之咸陽
此回回厤入中国之始也案盛百二此論謂西法不必果本
羲和亦有自來洵持平之見</p>
<p>談泰曰治算者不讀古書謂西法密於中法此大<?>惑也西人
<pb 三十二a><rh>微五</rh>
存心叵測恨不盡滅古籍以自<032>所長案此論載經義叢鈔
意在表章中書發爲讜論眞先得我心者</p>
<p>瀛<?>海論中曰今天下競談西學矣蒙以爲非西學也厯算本
蓋天宣夜之術談幾何者譯借根方爲東來法大戴如誠天
員<?>而地方則是西角之不拚<?>也周髀地旁沱四聵形如覆槃
易乾坤@度地有大壃<?>坤母運軸爐<?>灰經天元氣練十周爲
正土填圓塞化蒼頡地日行一度風輪扶之書考靈曜<?>地恆
動不止春秋元命苞地右轉以迎天河圖<?>括地象地右動起
於畢天靜地動說實根此墨子化徵易若龜<?>為鶉五合水火
土離然鑠金腐水離木同重體合類異二體不合不類化學
也均髮均縣云云重學也臨鑑立景云云光學也亢倉蛻地
<pb 三十二b><rh>微五</rh>
謂水蛻水謂氣汽學也經言地載神氣神氣風霆風霆流形
百物露生電氣之祖也關尹石擊石生光雷電緣氣以生可
以為之淮南黄埃青曾赤丹白礐元砥云云及夫頓牟掇芥
磁石引鐵說中國之言電者詳矣至於圜一中同長方柱隅
四讙圜規寫殳方柱見股重其前弦其軲法意規員三神機
陰<?>開剞罽無迹城守舟戰之具蛾傳洋坽之篇機器兵法皆
有淵源韓非子呂氏春秋諸書備言墨翟之技西士從而推
衍其緒其精理名言奇技淫巧不能出中國載籍之外西人
言理莫精於氣土水火之說卽釋氏地水火風之旨其源實
出於易四象西人言器莫精於十字架先儒相承河圖洛書
中宮五數皆作十字線特未闡其義周官壺涿氏午貫者十
<pb 三十三a><rh>微五</rh>
字也耶<?>穌殆得其遺法嘗操十字以行其術周禮保氏教國
子以禮樂射御書數爲六藝六經諸子論禮樂之微通於性
命九章之奧窮極造化而樂與數尤相爲表裏</p>
<p>欽定律厤三書推闡律數有精於西人者今欲制機氣則量
萬物運用水火誠不能不取之於三角八線及化器電火諸
藝術然名爲西學則儒者動以非類爲羞知其出於中學則
儒者當以不知爲恥泰西文字本於佉盧史記大宛傳漢書
西域傳皆有書革旁行之文墨子經上讀此書旁行此尤文
體之可據者輪舟制不過數十年輪車更出其後古有指南
車飛車其制不傳火輪車本唐一行水激銅輪自轉之法泰
西以商爲國本一切大政商賈皆得與左傳陳懷公朝國人
<pb 三十三b><rh>微五</rh>
謀從吳楚子產對韓起曰先君與商人世有盟誓有春秋遺
風陰符經天之至私用之至公蓋合百姓之私以成王者之
公也中國官與民勢分懸絕氣扞格而不通治兵首重嚴整
書牧誓詩常武周禮大司馬及管子孫子所言綦詳泰西練
兵適與古合但當自責以今人之不如古人正不必自諉於
中國之不如外國也西人紀載云火礮創於中國彼師我法<?>
而能精之案張自牧此篇柔遠記十九節采之眞能抉西學
之原惟以耶穌十字附會圖書以聖經證夷教斯失言矣</p>
<p>四國日記二曰堯典定時周髀傳算西人星算學權輿於此
其他安知其非取法於中華也西士論及創制每推中國如
新報之仿邸鈔化學之本煉丹信局則採孛羅之記印書則
<pb 三十四a><rh>微五</rh>
爲馮道之遺煤燈之本四川火井考試之本歲科取士至於
南鍼火藥算學天文之開於中國無論矣案薛福成此論卽
据西士所言以證出自中學可謂要言不煩</p>
<p>柔遠記十九日制器尙象利用本出於前民幾何作於冉子
而中國失其書西人習之遂精算術自鳴鐘創於僧人而中
國失其傳西人習之遂精機器火車本唐一行水激銅輪自
轉之法加以火蒸氣運名曰汽車火礮本虞允文采石之戰
以火器敗敵名爲霹靂凡西人之絕技皆古人之緒餘西人
豈眞巧於華人哉案王之春此說在蠡測巵言廣學校篇舉
一反三彼震懾於西學者當廢然矣餘見瀛海論</p>
<p>使俄草三曰西人精於格致中土巳先有言者淮南子之鍊
<pb 三十四b><rh>微五</rh>
土木火雲水亢倉子之蛻地蛻水關尹子之石擊石生光彼
所詡爲絕學者皆不能出吾書黃帝南鍼奇肱飛車公輸木
鳶諸葛流馬區純木鼠一行時鐘以及張衡之候儀楊么之
輪舟幾於引不勝引磁<?>石引鍼琥珀拾芥翡翠屑金人氣粉
犀此亦銅山洛鐘自然相應之理豈徒借根方爲東來法哉
學者或不屑偁道其變本加厲者乃欲舍已從之竟言漢學
無用此皆一偏之論特我引其端彼竟其緒必謂算學重學
光學化學電學中人皆不可及是蚍蜉撼樹之口不足塞耳
案王之春此論大恉以世人不屑稱道西學其變本加厲者
竟言中學無用乃爲此持平之論而西學之由來愈恍然矣
陳萬策中西算法異同論曰中法言異乘同除西法<?>總之四
<pb 三十五a><rh>微五</rh>
率異矣而爲此例之理則同中法句股也用邊而西法謂之
三角也用角三邊三角可以互求劉徽祖冲之趙友欽以四
角起數所算圓周之率與西法曾無毫釐之差而西人以六
宗率作剖圓八線者其術亦不外乎此案此論中西算學異
同又西學本中學之一證</p>
<p>顧觀光與張文虎書日算理黃赤斜交者西法升度差也地
面測望者西法地半徑差也案此書見武陵山人雜著以許
氏太陽行度解据日行赤道原無盈縮而人目視之有盈縮
由黃赤斜交及地面測望爲說故爲之取西法以證中法於
西人竊取吾法雖未明言而力据上游則仍九數存古之恉
也</p>
<pb 三十五b><rh>微五</rh>
<p>務民義齊算學三書敘日書緯考靈曜<?>地恆動不止而人不
知譬如人在大舟中閉牗<?>而坐舟行而人不覺也西人謂地
動天不動說本此其剙爲便捷之法亦中國古法也西人用
字代數原於古籌算今攺用子算較寫算不尤𥳑捷乎或謂
西人機器獨擅其長然中國未嘗無機器也虞書璿璣玉衡
武侯<?>木牛流馬經史所載可考且考工記云知者剙物巧者
述之其中立表定向可通天文弓矢權衡可通重學夫西人
學中法而能自立豈中國人不能學古人而自立哉案錢國
寶此敘亦知西學源於中法歸其旨日自立可謂能自得師
者</p>
<p>對數詳解敘曰對數一術乃西士所稱至精至𥳑者而李善
<pb 三十六a><rh>微五</rh>
蘭鄒伯奇創立新法較西人舊法𥳑易數倍而與西人近日
新法不謀而合案李鄒尋繹古書而立新法乃西人與之合
轍正西人暗襲中法之據丁取忠此敘信哉</p>
<p>綴術釋明敘曰聖神制器尙象利物前民其於數理必有究
極精微範圍後世者代久年湮數學漸至失傳近泰西猶能
推闡古法推陳出新而中國之才人智士或反蹈其成轍而
率由之孔子曰天子失官學在四夷正今日之謂也案曾紀
鴻此敘祇就算學言之然而發撝西算推本中學可謂助我
張喙</p>
<p>謝祖源請派員游厯疏曰周髀九數疇人命官攷工五材庶
士分職班固志前代藝交於經典外列敘兵書術數方技諸
<pb 三十六b><rh>微五</rh>
略此皆專門利用之學聖人不廢夫外洋測算衍自中法制
器相材原於攷工營陣束伍乃司馬法步伐進退之遺開採
五金仿周禮卝人之職測繪地輿亦晉人裴秀成法案此疏
意主中士兼通西學夫一物不知儒者之恥謝說甚是其謂
利用之學聖人不廢外洋測算衍自中法眞通人之論哉</p>
<p>格物中法自敘曰自冬官書佚操藝者各挾其工巧衒<?>鬻于
市前明澳門通商以來彼遂用機器玩好之技簧鼓中國以
漸<逞R>其陰計秘謀至今而益熾夫彼之技一工人耳薦<紳R>之
所不道烏足言哉夫然而居今之時欲移易其耳目莫若卽
中國所自有者著之俾知中才百倍於彼特屏棄弗爲別求
其至遠至大者也夫顯鏡遠鏡孰與照膽之奇日晷鐘表孰
<pb 三十七a><rh>微五</rh>
與元帝殿漏之幻汽機之繁重孰與水碓風車之𥳑輪船火
車气球孰與飛車木鳶木牛流馬之巧研<?>窮物質孰與始知
藥性化煉丹汞種羊炕鷄之奧忘其至奇至幻至𥳑至巧奧
者而惟洋是好不亦傎<?>乎不甯惟是中國之攻木攻石攻金
皆重學也冶人卝人皆化學也蒸釡酒龍陽燧銅鑑磁石引
鍼琥珀拾芥酒漿油酪權量舟車汽學光學電學化學重學
之日用而不知也且夫彼之法皆中法也漂布熟皮種樹養
@造糖燒磁鍍金少或十數年多不過百年始通其理雖精
益求精然非中國啟其知而能若此哉至於得南鍼而知航
海得火藥而後用鎗礮則尤中國大有造於彼者又彼無一
不賴中國而中國反曰知遠出彼下何歟是書編古今言格
<pb 三十七b><rh>微五</rh>
物者知其理所以然則詳之否則闕之若或不能盡識則鈎
稽而爲之注竊附鄙意及中國六工之事使天下知技皆中
國所有所不有者則中國鄙而不爲也若越人洞垣之藥張
衡地動之儀乃至窮其理而不得亦可見聖人之邦靡學不
精也案劉嶽雲此敘載食舊德齊襍著深識閎覽先我爲之
今錄其文志不忘大輅椎輪焉</p>
<p>劉獄雲答李善蘭書曰西人以天算爲最精初入中國卽挾
此自重而光化電等學則近世尤密然如天圜見周髀大戴
地動見考靈耀乾鑿度元命苞括地象六等星差見徐整長
厤天河經天一周見抱朴子天河爲小星所聚見物理論五
星日月各一天見郄萌傳朦氣見姜岌傳雷爲地氣見周易
<pb 三十八a><rh>微五</rh>
論衡則中國言天文未嘗讓西人墨子經上圜一中同長
也此謂圜體自中心出徑綫至周等長也又云方柱隅四讓
也誤此謂方體四維皆有隅等面等邊等角也荘子一尺之
棰日取其半萬世不絕此幾何妙理他如借根卽天元一術
代數術中求無定數卽大衍求一術累乘累除卽推垛招差
則中算未嘗讓西人也關尹子石擊<?>石卽光又日磁石無我
能見大力此電學也論衡詮日日中光明故小其出入時光
暗故大謂明暗由於游氣多少卽映小爲大理淮南若以燧
取火疏之則弗得數之則弗中正在疏數之𥳑從朝視夕者
移從枉準直者虧卽影鏡中樞理此光學也淮南子汜論人
血爲燐卽鬼火爲骨角所含之氣散出說論衡道虛致生息
<pb 三十八b><rh>微五</rh>
之物密器之中覆蓋其口漆塗其隙中外氣隔息不得洩有
頃死也卽人無養氣則死說淮南天文水勝故夏至濕火勝
故冬至燥燥故炭<?>輕濕故炭<?>重卽爲燥濕表之理墨子五合
水火土離然爍金腐水離木同重體合類異二體不合不類
卽原質更互變易理此化學也至於制造之事淮南言鐵可
以爲船交州志曰越人鑄銅爲船則鐵艦不足奇矣紀曉嵐
筆記鐵嶺戴遂堂之先德有巧思嘗造一鳥銃形如琵琶凡
火藥鉛丸<?>皆贮<?>於銃脊以機輪開閉其機有二相銜如牝牡
扳一機則火藥鉛丸<?>自落筒中第二機隨之並動石擊火而
而銃發矣計二十八發火藥鉛丸<?>乃盡則格林礮又不足奇
矣格物中法彙萃各書以中法分子目此時不過四百餘條
<pb 三十九a><rh>微五</rh>
約可分三卷仿長編例隨得隨錄之大抵讀書之士多未明
而<?>法雖有其理不能抉出以袪惑<?>習西法者則又先入爲主
震驚佩服不復能於中國之書求之此所以扦不相入也案
此書與格物中法敘相表裏眞能探西學之原者</p>
<p>日本雜事詩注一曰泰西之學墨翟之學也古以儒墨並稱
或稱孔墨孟子且言天下之言歸於墨其縱橫可知後傳於
泰西泰西之賢智者衍其緒餘今遂盛行其道矣至天算法
本周髀蓋天之學彼譯借根方爲東來法火器得於普魯斯
人爲元將部下卒彼亦具述源流近丁韙良說電氣道本於
磁石引鍼琥珀拾芥凡彼之精華終不能出吾書第我引其
端彼竟其委耳案黃遵憲此注以日本新尙西學故引中學
<pb 三十九b><rh>微五</rh>
以折之斯亦能張吾軍者餘則瀛海論巳言之不贅述</p>
<p>閔先生彤<?>章曰西法本始於中卽借根之方彼中尙名東來
大綱並出周禮條目散見諸子可知格致一門三代必有專
書想秦政欲以愚人盡付虐焰自先儒補以義理聖門游蓺
之學缺焉無傳案閔先生此論自邳州學署郵寄義最冬𥳑括
謂三代有格致專書經秦焚去尤奇而碻</p>
<p>偉烈亞力數學啟蒙第二卷列開諸乘方又捷法自記曰無
論若干乘方耳無論帶縱不帶縱俱以一法通之故曰捷法
此法在中土爲古法在西土爲新法上下數干年東西數萬
里所造之法若合符節信乎此心同此理同也案此開諸乘
方又捷法蓋卽我秦道古書實方廉隅商步益翻之舊据偉
<pb 四十a><rh>微五</rh>
烈所言可見西法本乎中法彼中博學之土尙能言之故附
其說以爲殿焉</p>
<p>全體新論例言曰是書文意其與中國醫書暗合者間引用
數語案合信此書如引釋名素問難經之類亦彼士之有識
者</p>
<pb 四十b><rh>微五</rh>
<h>格致古微卷五終</h>　<ti>與山光輔初校羅田王葆周覆校</ti>
<pb 一a><rh>微六</rh>
<h>格致古微卷六</h>
<ti>吳縣王仁俊撰</ti>
<p>表</p>
<tb>
天　易 # 書 # 詩 # 周禮 # 禮記 # 大戴 # 禮 
算　易 # 書 # 周禮 # 儀禮 # 禮記 # 大戴 # 禮 
地　易 # 書 # 周禮 # 禮記 # 大戴 # 禮 
兵
醫　周禮
化　易 # 書
礦　書
重
氣
水
熱　周禮
電　易 # 禮記
光　禮記
聲　周禮
字　易 # 書 # 禮記
畫　書
商　易
工　書 # 周禮　
植物
政俗　禮記
自疆　禮記
<pb 一b><rh>微六</rh>
天　穀粱 # 左傳 # 論語 # 孟子 # 爾雅 # 易緯 # 書緯 # 春秋緯
算　公羊 # 左傳 # 論語 # 易緯 # 
地　易緯 # 書緯 # 春秋緯 # 河圖緯
兵
醫　左傳 # 春秋緯
化　
礦　
重　書緯
氣
水　孟子
熱　
電　
光　
聲　
字　
畫　
商　左傳
工　
植物
政俗　左傳 # 論語 # 孟子
自疆　
<pb 二a><rh>微六</rh>
天　春秋 # @露 # 五經 # 異義 # 廣雅 # 史記 # 後漢書 # @漢書
算　京氏 # 易傳 # 廣雅 # 史記 # 後漢書 # @漢書
地　倉頡 # 史記 # 續漢書
兵
醫　說文 # 廣雅 # 釋名 # 史記 # 漢書 # 後漢書
化　
礦　史記
重　
氣
水　
熱　
電　
光　
聲　史記 # 漢書
字　說文
畫　史記
商　後漢書 # 續漢書
工　史記
植物　史記 # 漢書
政俗　史記 # 漢書
自疆
<pb 二b><rh>微六</rh>
天　晉書 # 梁書 # 陳書 # 北齊書　北史
算　晉書 # 南齊書 # 南史 # 周書 # 北齊書
地　晉書 # 南齊書 # 梁書 # 
兵
醫　三國志 # 南史 # 北齊書 # 北史
化　
礦　
重　三國志
氣
水　北齊書
熱　
電　
光　
聲　
字　北史
畫　晉書 # 陳書
商　三國志 # 宋書 # 陳書 # 南史 # 周書
工　南史 # 北齊書 # 北史
植物　南史
政俗　北齊書
自疆
<pb 三a><rh>微六</rh>
天　隋書 # 舊<?>唐書 # 新唐書 # 宋史 # 元史 # 明史
算　隋書 # 舊唐書 # 新唐書 # 元史
地　元史
兵　舊唐書 # 宋史 # 金史 # 元史 # 明史
醫　舊唐書 # 宋史 # 遼史 # 元史
化　
礦　新唐書 # 宋史
重　王隱<?>晉<?>書
氣
水　舊唐書 # 宋史
熱　
電　
光　
聲　
字　宋史
畫　
商　隋書 # 元史 # 明史 # 國語 # 國策
工　舊唐書 # 新唐書 # 宋史
植物　
政俗　
自疆　國策
<pb 三b><rh>微六</rh>
天　世本 # 晉陽秋
算　世本 # 
地　山海經 # 帝王世紀 # 路史
兵　魏略
醫　
化　
礦　
重　晏<?>子春秋
氣
水　山海經
熱　
電　
光　
聲　魏名臣奏
字　
畫　山海經
商　穆天子傳
工　晉陽秋 # 大業拾遺
植物　
政俗　
自疆
<pb 四a><rh>微六</rh>
天　荀子 # 鹽鐵論 # 張子
算　唐關史
地　文@通考續通考 # 桯子
兵
醫　荀子 # 鹽鐵論
化　
礦　
重　
氣
水　
熱　
電　水經注
光　
聲　
字　
畫　
商　西洋 # 朝貢 # 典錄
工　
植物　
政俗　
自疆　孔業子 # 鹽鐵論
<pb 四b><rh>微六</rh>
天　朱子 # 邵子 # 素問
算　
地　邵子 # 管子 # 素問
兵　六韜 # 穰宜<?>兵法 # 孫子 # 管子
醫　司馬法 # 韓非子 # 素問
化　齊民要術 # 素問
礦　管子
重　
氣　素問
水　
熱　
電　
光　
聲　
字　
畫　管子
商　管子 # 韓非子
工　齊民要術
植物　韓非子
政俗　
自疆　管子 # 韓非子
<pb 五a><rh>微六</rh>
天　周髀 # 難益天 # 渾天儀注 # 王@ # 渾天說 # 渾天論荅難
算　周髀
地　周髀 # 難天術 # 難益天 # 渾天儀@ # 王藩 # 渾天說 # 渾天論荅難
兵
醫　靈樞 # 難經
化　本草
礦　
重　
氣
水　
熱　
電　
光　
聲　
字　
畫　周髀
商　渾天儀注
工　
植物　
政俗　
自疆
<pb 五b><rh>微六</rh>
天　昕天論 # 徐整長厤 # 開元占經黃帝占
算　九章 # 秦九章 # 海島算經 # 潛虛
地　穹天論
兵
醫　
化　
礦　
重　
氣
水　
熱　
電　
光　@智正厤
聲　
字　
畫　
商　
工　
植物　
政俗　
自疆
<pb 六a><rh>微六</rh>
天　墨子 # 子<?>華子 # 愼子 # 㞌 # 淮南子
算　墨子
地　黃帝書 # 愼子 # 㞌 # 淮南子
兵　墨子
醫　墨子 # @冠子
化　墨子 # 鬼谷子 # 呂氏春秋 # 淮南子
礦　墨子 # 淮南子
重　墨子 # 愼子 # 鹖冠子
氣　墨子
水　墨子
熱　墨子
電　京氏子 # 墨子
光　墨子 # 淮南子
聲　墨子 # 淮南子
字　墨子
畫　墨子
商　墨子 # 淮南子
工　墨子 # 淮南子
植物　
政俗　墨子
自疆　計然子
<pb 六b><rh>微六</rh>
天　@學紀聞 # 論衡 # 夢溪筆談 # 伏書 # 今生 # 古今黈
算　夢溪筆談
地　@學紀聞 # 論衡 # 古今黈
兵　震學<?>紀聞
醫　金樓子<?> # 志雅 # 堂雜鈔
化　萬華術 # 論衡
礦　夢溪筆談
重　
氣　論衡
水　
熱　萬華術
電　論衡
光　論衡 # 夢溪筆談
聲　
字　夢溪筆談
畫　夢溪筆談
商　
工　萬華術 # 金樓子 # 夢溪筆談 # 志雅 # 堂雅鈔
植物　
政俗　論衡
自疆
<pb 七a><rh>微六</rh>
天　震澤長語 # 草木子 # 游宦紀聞
算　事𡛳 # 世說 # 游宦紀聞
地　
兵　孔六帖
醫　孔六帖 # 西京雜記 # 廣五行記
化　
礦　
重　
氣　西京雜記
水　
熱　
電　
光　震澤長語 # 西京雜記
聲　
字　朝野類要
畫　
商　
工　西京雜記 # 鄴中記 # 朝野僉載 # 游宦紀聞
植物　
政俗　
自疆
<pb 七b><rh>微六</rh>
天　七修類稿
算　
地　七修類稿
兵　七修類稿
醫　聞奇錄 # 聞見后錄 # <gap>錄 # 輟耕錄
化　
礦　
重　
氣　拾遣記
水　
熱　
電　
光　
聲　
字　
畫　
商　
工　野獲編 # 夢梁錄 # 劉跂暇日記
植物　
政俗　
自疆
<pb 八a><rh>微六</rh>
天　物理論 # 博物志 # 續博物志 # 大集經 # 爐灰經
算　
地　
兵　庭聞述畧 # 逐鹿記
醫　處胎經 # 黃庭經
化　博物志
礦　
重　
氣
水　
熱　
電　超世經
光　物理論 # 博物志
聲　
字　
畫　
商　陰符經
工　博物志
植物　
政俗　
自疆
<pb 八b><rh>微六</rh>
天　列子 # 荘子 # 文子 # 抱朴子 # 郁離子
算　荘子
地　荘子 # 抱朴子
兵　列子
醫　列子 # 文子 # 抱朴子
化　關尹子 # 荘子 # 抱朴子
礦　關尹子 # 列子 # 文子
重　列子
氣　荘子 # 亢倉子
水　荘子 # 傅子
熱　
電　關尹子 # 列子 # 荘子
光　列子 # 荘子
聲　
字　
畫　
商　兩京新記
工　列子 # 荘子 # 傅子
植物　
政俗　關尹子 # 玉泉子
自疆
<pb 九a><rh>微六</rh>
天　楚誦
算　
地　
兵
醫　文選　
化　文選
礦　
重　
氣
水　
熱　
電　
光　陸機集
聲　
字　
畫　淮南王集
商　王彪之集
工　南中紀聞 # 洞天清錄
植物　文選
政俗　嶺外代荅 # 劉歆集 # 楊雄集
自疆　雙槐歲鈔
<pb 九b><rh>微六</rh>
天　梁武帝集 # 顧况集 # 王安石集
算　
地　顧况集
兵
醫　
化　劉因集
礦　
重　
氣
水　
熱　
電　眞德秀集
光　
聲　
字　孫樵集
畫　
商　謝荘集 # 顏踆<?>集
工
植物　歐陽修集 # 劉儆集
政俗　
自疆　
<pb 十a><rh>微六</rh>
天　
算　
地　
兵　王交恪公集
醫　
化　蘇伯衡集
礦　
重　
氣
水　
熱　宋濂集
電　　
光　宋濂集
聲　
字　
畫　
商　
工
植物　
政俗　
自疆　
</tb>
<p>右經類二十四史類四十子類九十九集類二十𨽻二十一
門都八萬三千餘言是表<?>特舉其要耳實則天括乎厤重統
乎力氣包乎汽熱通乎火字晐乎史機器@工學植物卽農
學例可隅反無竢瑣列若夫會而通之則天學有攝動力之
條可兼重學汽學有運機力之理可兼工學有火而後有光
是熱學兼光學推力又須引力是電學兼重學視礦先辨地
色是礦學兼地學化材全資礦產是化學兼礦學制利器以
治兵是兵學又兼工學傳空氣以致聲是聲學又兼氣學以
<pb 十b><rh>微六</rh>
算學握諸門之紐以化學通諸家之驛於是博學以知服則
曰政俗師敵之所長則曰自彊神而明之存乎其人</p>
<p>聖天子發憤爲雄國圖自彊</p>
<p>聖謨洋洋<033>之方冊臣愚以爲欲修鐵路製鈔幣莫如興工
學造機器莫如興重學開礦產莫如興地學礦學折南漕創
郵政莫如興商學減兵額練陸軍整海軍莫如興兵學而諸
學輔之若欲蠲除痼疾力行實政莫如修明五帝三王治平
之道而不廢格致之學行見</p>
<p>聲教四訖一統五洲則微臣此書特芻蕘之助此表祇筌蹏
之用耳</p>
<h>格致古微卷六終</h>　<ti>興山余光輔初校羅田王葆周覆校</ti>
<pb 一a><rh>微跋</rh>
<h>格致古微跋</h>
<p>自圖書啟而卽具格致之理觀飛蓬爲車因落葉爲舟充其
智豈不能爲今之火輪舟車而聖人弗爲者利於民而己不
必矜其巧也讀周易繫辭世本作篇皆是此義故成湯破壤
飛車漢陰丈人公肩假且羞桔橰<?>且責魯般之以人毋嘗巧
厥後聰穎之士或就其性之所近剙造奇技卒以所重在此
不在彼寖失其傳卽如日月交蝕有一定之朔望聖人能置
閏豈不知日月有常度而春秋小雅云日有食之但舉其可
見者爲言將使人君鑒天變而加惕也故曰有不宜有也古
立意之深如此自萬厯中利瑪竇熊三拔以西法入中國其
時徐光啟不學無術詫爲絕詣不知其衍中土之緒餘幸遇
<pb 一b><rh>微跋</rh>
聖清龍興閎儒輩出梅徵君紀文達阮文達諸公旋發其覆
鄒伯奇陳澧及近人張自牧又證其藝學所自始於是詭譎
伎倆厯厯在目惜未有薈萃成書者王君扞鄭因復徧攷四
部坿益已說總爲是編其用力可謂勤矣書中於剖割之忍
機械之巧婁婁抑之斥彼經直解之繆抉商埠發冢之弊尤
爲有功名教而韓非論殷法桓寬論水旱王充論死亦不以
古書而護其非昔亭林氏有言文須有益於天下烏虖如君
此書得不謂之有益歟以說卦坤爲地不言爲方卽是地員
與元人李治說合以思字爲以聲兼義與郝懿行說合吾以
是服此書之精以剖割爲過於殘忍則四國日記之盛稱寔
事求是者其立論之偏隱然自見於言外以安息天竺交市
<pb 二a><rh>微跋</rh>
及陶侃立夷市爲通商之祖則使俄草之推本日中爲市者
亦似是而非然則此書尤在讀者之參觀互證以是益服其
精也承不鄙棄屬加校勘余學殖荒落何足補益此書顧不
直則道不見又不敢不稍有獻替鄒衍說大九州本於河圖
俞正燮言之緬<?>甸王召見臣工須脫屨上殿此非曲禮意古
者脫屨爲坐入朝不坐理無脫屨自漢魏誤會古之燕飮侍
坐脫屨爲敬於是入朝必脫屨而蕭何曹操之劍履上殿乃
爲優禮重臣左傳恆星不見卽是恆星不動當以史記條爲
正雲漢爲無數小星譚大夫似已見及大東詩諸星皆取有
明而無用雲漢亦有光而無所明其意可會然皆無關宏恉
則此書之精可知已竊嘗論之中國自互市以來實爲天地
<pb 二b><rh>微跋</rh>
一大變局<迺R>者琉球滅於日越南併於法緬<?>甸覆於英朝鮮
通商而<暹R>羅半翦甚且以臺灣割<畀V>他族人人有變於夷之
懼吾則謂正用夏變夷之時泰西之通華文者類皆譯讀四
子五經書英有比遞斯尼教以躬行實踐爲本現聞俄又尊
崇聖教立孔子廟是聖道自東徂西而天之將以中外大一
統予我</p>
<p>聖清也明甚我中國茍能自強則此日之憂危卽爲他日之
興起匪特歐亞諸洲將歐亞外又有四大洲來<𨽻R>我宇而鄒
衍之說益驗豈不懿哉自強之道放效西法外先求甄拔人
才破除資格其喪師失地者法不少貸一言以蔽之曰明賞
罰而巳矣讀此書不禁睪然高望也光緒丙申三月元和胡
<pb 三a><rh>微跋</rh>
玉縉<?>跋於郡城之學古堂</p>