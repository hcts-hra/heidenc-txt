<p ics>格致古微
五卷表一
卷甘鵬雲書</p>
<p ics>光<緒R>二十三季<?>丁
酉仲春武昌質學
會據吳<縣V>王氏籒
鄦<001>本重校付刊</p>
<pb 一a><rh>微敘</rh>
<h>格致古微敘</h>
<p>自泰西諸國交乎中夏而西學興焉趨時者喜其創獲泥古
者惡其奇衰<?>而不知西學亦吾<道R>之所有也何以徵之曰吾
人束髮讀書不先受小戴<記V>中庸大學兩篇乎大學曰致知
在格物中庸曰惟天下之至誠爲能盡其性能盡其性則能
盡人之性能盡人之性則能盡物之性盡物之性則可以
贊天地之化育是大學原致知之始事必以格物爲基而中
庸推盡性之全功必以盡物性爲極盡其性矣未足也必<繼R>
之以盡人性盡人性矣未足也必繼之以盡物性至盡物性
而後可以贊化育而後可以與天地參嗚呼西人之學其出
於此乎西人所言化學光學重學力學蓋<?>由格物而至於盡
<pb 一b><rh>微敘</rh>
物之性者也惟古之聖人皆以人道爲重故曰聖人人倫之
至也自堯舜三代以來吾人皆奉聖人之教以爲教專致力
於人道而於物或不屑措意焉是以<禮R>樂文章高出乎萬國
之上而技巧则稍<遜V>矣彼西人之學務在窮盡物理而人道
往往缺而不修君臣父子夫婦昆弟之間每多<遺R>憾而奇技
淫巧則日出而不窮蓋中國所重者本也而西人所<逐R>者末
也逐末則遺本而重本則末亦未始不在其中苟取吾儒書
而熟復之則所謂光學化學重學力學固<已V>無所不該矣宋
元儒者所見皆不及此恭讀我</p>
<p>聖<祖R>仁皇帝<御V>製三<角V>形論曰論者謂今法古法不同殊不
知原自中國流傅西土大哉言乎足以會中外之<通R>而破古
<pb 二a><rh>微敘</rh>
今之蔀矣自是以來學者始知西法<卽V>出於中法震而矜之
者俗士也鄙而夷之者陋儒也吳下王君𠏉臣以名<進R>士人<?>
詞林改官吏部始讀中袐書卽思發古書之義<蘊R>窮西學之
根株創爲一書日格致古微不我鄙棄就而質焉余力贊成
之至今嵗<?>仲春見我於春在堂則其書成矣自九<經R>二十四
史以及諸子之書百家<?>之集凡有涉於西學者博采而詳論
之使人知西法之新奇可喜者無一不在吾儒包孕之中方
今經<術V>昌明四部之書犂然俱在士茍通經學古心知其意
<神R>而明之則雖駕而上之不難此可爲震矜西法者告亦可
爲鄙夷西法者進也余章句陋儒於西人新法一無所<解V>承
君問序於余姑引大學中庸之言以應之中庸不云乎致廣
<pb 二b><rh>微敘</rh>
大而盡<精V>微如君所論廣矣大矣精矣微矣又云温故而知
新天下之人但喜西法之新而不知皆本吾儒之故温故知
新願以告天下好學深思之士光緒二十二年春二月曲園
居士俞樾序於平望舟中</p>
<pb 一a><rh>微敘</rh>
<h>格致古微敘</h>
<p>自古疇人算術至元代而極盛其殆合九章爲一章乎</p>
<p>國朝董項戴徐顧李諸君子輩<起V>益闡其未發之<祕R>故雖泰
西諸家澄思𦕈慮<觸R>類引伸厯萬<變R>而不離其宗蓋借根方
卽李敬齋之天元而消法從同代數卽朱松庭之四元而化
法不同夫人而知之也西儒偉烈亞力謂董氏方立項氏梅
侣戴氏鄂士徐氏君靑顧氏尙之李氏秋<級R>所著書甚<近R>微<?>
分由是言之微分<還V>原又名積分亦卽郭太史之平立定三
差及董項戴徐顧李之三乘四乘諸差頴悟而得然借根方
一名東來法獨代數微積不名東來法者猶之董項戴徐顧
李諸乘差乃由郭太史垛積招差<遞R>變其法不復存其原名
<pb 一b><rh>微敘</rh>
故也推而至於厤算亦惟元授時術已臻美備其與西厤殊
致者西厤輪法託爲假象橢圜不同心自是眞象中厤不論
眞假各象伹論盈<縮R><遲R>疾以求密合於天行之數設以平立
定三差再加三乘四乘諸差仿古盈縮率遲疾率以<造R>時憲
足與橢圜輪法竝行不悖中土人材詎眞遜於泰西也今夫
算術之妙用固不止厤算已也間嘗涉獵西書揆其大旨算
學爲經重學化學爲<緯R>天學機學隸重學地學礦學隸化學
水學氣學熱學電學及火氣水師等學又兼隸重學化學外
此若聲學光學乃氣學熱學之分支似非重學化學所可隸
者頤山竊不自揆借重學之理證以考工記鄭注借化學之
理證以抱朴子黃白等篇草勞人未<遑R>卒業今者得讀王
<pb 二a><rh>微敘</rh>
庶常𠏉<?>臣格致古微而益擴所聞見也庶常博洽羣書上自
<周V>秦下曁元明苟有涉於格致必爲之條分<縷V>析兼蓄竝收
箋釋宏通裒<?>然成帙果使實事求是得如董項戴徐顧李之
徒仿古厤算例而擴而充之亦將訪是書以假涂徑則凡<?>重
學化學諸大端事事皆必則古昔雖欲擷泰西之<菁R><英R>鎔中
土之模笵不難矣抑又攷之禮記鄭注大學自誠意始不自
致知格物始頗與譯書所稱格致有別會其通者以意<逆R>志
而已<?>必執大學物格知至與樂記物至知知相參證夫豈通
儒之<達R>詁也哉光緒丙申仲春慈<?>谿<?>林頤山</p>
<pb 一a><rh>微例</rh>
<h>格致古微略例</h>
<p i>賜進士出身　敕授承德卽吏部稽勳司兼文<選R>司主事前翰林院庶吉士臣吳縣王仁俊<述RV></p>
<p>格致之學<綱R>領<?>箸於禮經條目散見子史孔庭所授列諸大
學秦燼以前必有嫥書采而輯之猶存梗槪或謂格致一章
淪於異域自是瞽論</p>
<p>是<編R>上摉四部<002>證羣書表古籍之微發西學之覆將以嚴
華洋之辨大中外之防</p>
<p>我</p>
<p>朝</p>
<p>列祖</p>
<p>神宗稽古同天</p>
<pb 一b><rh>微例</rh>
<p>仁皇帝天亶聰明於借根之方三角之論抉西算之原爲生
民所未有詩曰不愆不忘率由<舊R>章<sm>臣</sm>纂此書敢稱誦法之
古竊取<遵R>王之義</p>
<p>光緒乙未閏五月奉</p>
<p>上諭自來求治之道必當因時制宜況當國事艱難尤應上
下一心圖自强而弭隱患朕宵肝憂勤懲前毖後惟以蠲除
痼疾力行實政爲先曡據中外臣工條陳時務詳加披覽採
擇施行如修鐵路製鈔幣造機器開礦產折南漕減兵額創
郵政<練R>陸軍整海軍立學堂大抵以籌<餉R>練<?>兵爲急務以恤
商惠工爲本源皆應及時舉辦<sm>臣</sm>竊<維R>力圖自强不外格致
雖采西學實本中書故此編<旣V>以四部爲次敬以諸政爲表
<pb 二a><rh>微例</rh>
蓋體源於經籍用周於政事班固有言抒下<情V>而通諷論宣
上德而盡忠孝則<sm>臣</sm>區區之志爾</p>
<p>國家崇尙樸學碩彦踵興梅<sm>文鼎\\瑴<?>成</sm>王<sm>錫\\闡</sm>戴<sm>震</sm>阮<sm>元</sm>李<sm>善\\蘭</sm><羅V><sm>士\\琳</sm>
諸公其所論撰皆能表章古學揚中抑西昔我有先正其言
明且淸故旣分條取證更殿以通論焉</p>
<p>所徵諸家首則兼列姓名次亦詳標書目片<?>語合道雖近賢
而必采一言<違R>聖卽閎議而必辨旣<003>攘善尤嚴武斷</p>
<p>格致之學中發其端西竟其緒偉烈之數學啟𫎇合信之全
體新論類能引吾中書敷暢厥恉夷而中國則中國之兼羅
外籍比物此志也</p>
<p>是編都凡六卷五百<餘R>條上自周秦下<迄R>勝代理涉格致悉
<pb 二b><rh>微例</rh>
皆甄采時賢撰述坿入案語再有筦闚別以公俊案馭<遠R>之法
間及一二别詳治平輯議此從其略若夫各史外傅僅攷地
里沿革例不濫載</p>
<p>聞寶應劉部<郎V>嶽雲近輯格物中法未見其書据食舊德齋
雜箸言以中法分子目<隨V>得隨錄是尙未脱橐<?>拙著以四部
爲目閉<?>門造車義各有取不涉苟同</p>
<p>此書屬草於乙未補纂於丙申其中作輟頻仍删改<過R>半就
正於曲園<?>俞師乃勒<?>定本編中稱述俞書冠以先生猶許書
婁引賈侍中說之例惟是徵采或略臆斷甚疏訂譌<續R>補埃<?>
诸異日方聞之士幸教不逮</p>
<p>南皮張孝達師中江李少眉觀察慨<?>助刊資得付剞氏敬書
<pb 三a><rh>微例</rh>
高誼用志勿萲<?></p>
<p>中西和<約R>內載凡與各國公文均不用夷字此編惟引用經
語史傅外餘均遵照和約以昭大同之盛</p>
<pb 一a><rh>微目</rh>
<toc>
<h>格致古微目錄</h>
<h 1>卷一</h>
經
<h 1>卷二</h>
史
<h 1>卷三</h>
子
<h 1>卷四</h>
子
集
<h 1>卷五</h>
<pb 一b><rh>微目</rh>
補遺
續補遺
通論
<h 1>卷六</h>
表
</toc>
<ti>黃岡陶惺庭承刻</ti>
<pb 一a><rh>微一</rh>
<ti>格致古微卷一</ti>
<ti>質學叢書用吳縣王氏<gap>本</ti>
<stamp>
<ti>吳縣王仁<?>俊撰</ti>
<h 1>易</h>
<p>革彖<?>湯武革命順乎天而應乎人象君子以治厤明時案後
漢書賈<逵R>傅引易金火相革之卦日治厤明時又曰湯武革
命順乎天而應乎人言聖人必儀象日月星辰据此知大易
所言乃後聖應天順人樹厤法之準故漢以後言厤者多引
之<sm>臣</sm>謹攷順治元年秋七月</p>
<p>世祖章皇帝詔以新法造時憲書頒行天下此我</p>
<p>朝治厤之始初利瑪竇之師丁氏學於歐几里得幾何眇<?>恉
明季擕其書東來徐光啟李之藻等爲之潤色厥後熊三拔
<pb 一b><rh>微一</rh>
龐<迪R>我等測驗於前湯若望羅雅谷等編纂於後王之春柔
遠記所謂遭<逢R></p>
<p>盛世因其成帙用備籌人之掌<遂R>爲一代授時改憲之權輿
記曰有開必先顧不信與昔</p>
<p>聖祖仁皇帝諭李光地曰厤象算法朕最留心</p>
<p>御製三角形論曰論者謂今法古法不同殊不知原自中國
流傅西土大哉言乎揚子曰眾言淆亂折諸聖<sm>臣</sm>敬闡<?></p>
<p>聖訓用冠斯篇</p>
<p>復象雷在地中復案此地中有電氣說也美國丁韙良電學
入門曰亁電機有鐵鍊下垂於地引地中之電氣上通於機
也若將鐵鍊離地則電氣立<絕R>此係明驗故電之擊物不僅
<pb 二a><rh>微一</rh>
由雲而下亦有由地而上者易曰雷在地中職是故耳可見
西學源於中書彼國學人尙能證之</p>
<p>先王以至日閉關商旅不行案此古因時閉關之制所以息
商也西人則竊其義而變其期凡逢令<?><節V>及國大慶則閉關
焉</p>
<p>繫辭大衍之數五十其用四十有九分而爲二以象兩掛一
以象三揲之以四以象四時案此籌算之始也梅文鼎古算
衍畧一曰大易揲蓍以一蓍當一數蓍策所以決疑非常用
之物故特隆重其製而加長長則不可以橫故皆<縱R>列惟分
二象兩之後掛一策以别之使無淩雜餘皆縱列其數四十
九故四揲以稽其實數布算之法用之若何曰五以下皆縱
<pb 二b><rh>微一</rh>
列六以上則橫<置V>一籌以當五而縱列其餘然則十百千萬
何以列之曰其式皆自左而右畧如珠笇亦如西域寫算之
位</p>
<p>凡三百六十當朞之日案卽九執囘囘術以整數<紀R>天行之
祖秦蕙田觀象授時曰九埶囘囘等書以三百六十度紀周
天之行而不用奇<零V>其實邵子元會<運R>世法已然蓋本之易
定爲整數非預襲乎西法也王鳴盛蛾術編七十二曰古厤
三百六十五日四分之一今厤已将奇數去之就整數以便
算俊謂此西法襲我中法之證</p>
<p>河出圖洛出書聖人則之案此上古地圖及地理書也水經
河水一注引命厤序河圖帝王之階圖載江河山川州界之
<pb 三a><rh>微一</rh>
分野引洛書河自崑崙出于重野史記張騫<?>傅天子案古圖
書名河所出日崑崙所謂古圖書卽河圖洛書也書顧命天
球河圖蓋卽天地球圖耳中國之水河爲其幹八方之廣洛
在其中故言河洛以晐大地或疑庖羲以前竹帛未著安有
圖書蓋庖羲則其法後書契旣作乃著之竹帛圖書特後起
之名猶三皇之書掌於外史名亦後人加也今西人動偁地
球圖地理書爲不傅之祕亦知吾上古已有之乎若張自牧
瀛海論謂中官<?>之數皆作十字<綫R>西人十字架用以制器則
近附會矣</p>
<p>仰則觀象于天俯則觀法于地觀鳥獸之文與地之宜近取
諸身遠取諸物案西字亦有取象形者劉嶽雲食舊德齋襍
<pb 三b><rh>微一</rh>
箸日西域埃及國于夏商時最强盛近人搜得古碑以象形
法會之蓋人作仌馬作勿<?>鳥作<004>日作〇月作⌓山作M<sm>見\\上</sm>
<sm>海月報又美國士人魏丁示予字頗\\多今不記憶皆與鐘鼎文字相似</sm>今苗中字亦有似此者
是四夷字起象形之證</p>
<p>日中爲市致天下之民聚<?>天下之貨交易而<退R>各得其所案
此中國之言商務者王之春使俄草七日通商非西制也日
中爲市交易而退此通商之濫<觴R>太公之九府園<?>法管仲之
府海官山皆是</p>
<p>上古<結R><繩R>而治後世聖人易之以書契案今西字亦有結繩
遺意者食舊德齋襍箸曰聯屬之字及虛活用法大約用圈
點橫直<?>諸記號如中國之乁<sm>說文古\\文及字</sm><005><sm>說文有所絕\\止而識之也</sm>｜<sm>說文\\下上</sm>
<pb 四a><rh>微一</rh>
<sm>通\\也</sm>等字<sm>鐘鼎中此類極\\多今不更引</sm>埃及稗之乁二等字皆是梵書多加
於實字之中加<紗R>補住吉同徵卜<納R><囉R>雙納<?>囉<?>哈蘭答雅答
克巴魯答札麻嚕烏巴達麻諸記號是囘部今不用象形而
猶有則爾則白爾帕尺都則爾都則白爾都帕尺諸記號歐
<邏R>巴亦猶有<006>%<007><008>等記號蓋記號卽古結繩之遺意達
海烏巴什爲</p>
<p>國書因𫎇古文加圈點亦卽此意俊謂此西字效法中國之
證</p>
<p>文言坤至<靜R>而德方案此言地圜之理觀象授時引江永曰
地爲圓形周圜<?>九萬里南北則以二極之低昻而知之<sm>南北\\行二</sm>
<sm>百五十里極\\高下差一度</sm>東西則以月食之蚤<?>晚而知之<sm>地赤道經東西\\相距七千五百</sm>
<pb 四b><rh>微一</rh>
<sm>里則月食先\\後差一時</sm>此惟善測者能信地之<綿R>亙甚廣其圜<?>也以漸
人雖<繞R>地行一周恆以足履地首戴天必無倒立之時水之
附地而繞亦猶是坤至靜而德方此地圜<?>之證方言其德則
形體非方可知俞正燮癸巳存稿十三曰天方舆地經云地
圓如球東至西作一直<?>綫南北極作一横綫距東西海岸等
兩綫十字交者天方也如磨盤之臍當昆侖陽斌椿乘槎筆
記曰船行波羅的海北面傍山島東南望則水天一色見遠
船一二微露檣帆繼而止見桅尖計遠去百里外矣足證地
圓非臆說美國摩嘉立薛承恩譯天文圖說二曰地爲圓人
乘行舟順流<直V>駛<終R>至原處一也月<蝕R>時見地形<蔽R>月面形
爲圓二也海面隨地高低於稍低處<祗R>見帆檣甚低檣梢亦
<pb 五a><rh>微一</rh>
不見蓋高處蔽船身反檣之故三也俊按地圜之說易文言
外有說卦禮記中庸大戴曾子周髀昕天論穹天論諸書甚
多彼以地圜爲捷悟者亦知中<?>法胥包之乎今擇其尤雅者
條證於後</p>
<p>說卦乾爲天爲圜坤爲地案不言爲方亦地圜之驗古書有
互見之例不曰坤爲圜者天渾淪而包於地地彭魄而在其
中揚子言之蓋舉天以槪地易諸卦皆言方位獨坤兌不言
亦其例也</p>
<p>震爲雷離爲電鄭注雷者動物之氣也案此鄭君言電學也
引見詩疏一之四西人本之瑪吉士地里備攷雷電論曰雷
者空中閃電發燒之聲也其鳴爲雷霆又名霹𩆝其光則爲
<pb 五b><rh>微一</rh>
閃電又名雷鞭凡天氣炎熱從地面必有能然之氣如硝磺
等類發洩而上騰至其氣在空中積滿之際則然而化爲雷
電故夏<令V>居多冬令甚鮮至雷鳴聲或云皆因於硝氣迅<?>然
發洩所至若雲中無硝氣則惟有電掣而無雷鳴又凡雷鳴
必先閃電而後雷響其鳴聲長短亦因有山應之則其聲悠
長若在谷中其聲更長且其聲之大小疾<緩R>乃相離遙遠故
先見其光後聞其聲也其雷在熱道一带時所恆有若在赤
道之上則聲愈洪巨屋宇舟車人物無不震動凡雷行縱橫
不定常於空中進退往<返R><迴R>環一時千盤萬旋所以致雷下
降者因雪積甚厚倘一<遇R>風則吹散消滅而雷不鳴凡塔頂
金銅等物亦皆有吸雷下降之力故凡雷鳴時在高處較低
<pb 六a><rh>微一</rh>
處爲多雷鳴時撞鐘放炮皆屬不宜蓋因鐘礮之聲均能動
氣恐氣動而致雷下降雷鳴時所有硝磺火藥等物必須<藏R>
匿恐被雷火引著而轟擊也俊按西人電學之興始於美國
使俄草六曰華人以琥珀摩擦令熱能吸輕物後又以玻璃
火器等物摩熱亦能吸輕物若質巨氣足則見有火星爆出
西人乃知五金之屬皆善引之以瓶內外黏貼錫箔蓄其氣
放之則有光如電有聲如雷能震人擊物乾隆三十年美人
弗蘭林驗得遇雷雨時以<紙R>鳶向空施放初見繩<?>上<絲R>縷篷
然樹立繼則氣隨繩<?>下盛之充瓶用一鐵匙稍近瓶口則火
星躍出<迸R>然有聲知向用玻璃琥珀等物所出之氣與雷電
@殊電學由是漸興此種電氣皆由摩擦而生謂之乾電</p>
<pb 六b><rh>微一</rh>
<p>乾坤坎離巽艮震兌案卽彼氣土水火說所本瀛海論曰乾
坤坎離先天四位以巽從乾以艮從坤以震從離以兌從坎
離在天爲雷在地爲火西人氣土水火說也</p>
<h 1>書</h>
<p>堯典乃命羲和章案此章皆厤學之祖寅賓之類以測象曰
宅嵎夷宅南交宅西宅朔方卽後世里差之法星鳥之類以
測象星卽歲差之法朞三百有六旬有六日以閏月定四時
成歲以測象月卽歲實及置閏法梅文鼎厤學疑問曰和仲
宅西爲西法之所本是也</p>
<p>在璿璣玉衡案此測天儀器之祖史記索隱九引馬傅曰機
渾天儀可轉旋故曰機衡<?>其中橫筩以璿爲機以玉爲衡蓋
<pb 七a><rh>微一</rh>
貴天象<?>也隋書十九引鄭注曰其轉運者爲機其持正者爲
衡皆以玉爲之宋本御覽引<范V>甯注璿爲衡璣者轉也衡者
平也若今渾天矣玉者所以正天文之器今西人儀器不能
越此範圍</p>
<p>禹貢厥貢惟金三品案此禹貢之言礦學者胡渭禹貢錐指
曰揚州之銀礦最著者有二所今皆爲江西地一在今<饒R>州
府德興縣縣本漢餘汗縣地唐爲樂平縣地元和志云樂平
縣東百四十里有銀山每嵗出銀十萬兩收稅七千兩亦名
銀峯山宋馬志開寶本草曰生銀出饒州樂平諸坑銀鉚<?>中
狀如硬錫文理粗錯自然者真<?>程<迥R>廳事記曰唐貞觀中權
萬紀言宣饒銀大發帝斥之蓋謂銀峰也<總R>章初用鄧遠議
<pb 七b><rh>微一</rh>
置場榷銀號曰鄧公場至宋天聖間山穴傾摧而銀課未除
范仲淹守郡奏罷之唐於縣置德興場取其地產銀惟德乃
興之義南唐因以名縣云一在臨江府金谿縣縣本唐臨川
縣之上幕<鎮V>其東二里有銀山唐嘗置監於此周顯德二年
南唐立金谿場復置爐以烹銀鑛宋初廢升場爲縣今銀山
西里許爲白馬塢蓋南唐李煜時採銀場也</p>
<p>洪範潤下作鹹炎上作苦曲直作酸從革作辛稼穡作甘案
此卽化學之功用傅鹹水鹵所生苦焦氣之味酸木實之性
辛金之氣味甘味生於百穀今化學大恉多配合五行惟氣
味爲之始由洪範而精闡之</p>
<p>五皇極案蔡沈皇極數卽西人寫算法所本古算衍略一曰
<pb 八a><rh>微一</rh>
蔡所紀算位一至五皆縱列六至九皆橫一於上以當五又
自一之一至九之九皆並列兩位自左而右此用於宋者</p>
<p>日月之行則有冬有夏洪範傅月有九行案月行卽白道說
也王沂續通考曰唐宋來以九道爲月道總名而推算之法
則一元授時則直以月道爲白道明大<統R>及西法皆與授時
同</p>
<p>顧命天球河圖案河圖為地圖易已言之天球卽古天文圖
也俞先生樾茶香室經說一曰天球天文河圖地理天球所
以求天漢志黃帝五家厤顓頊厤當卽天球矣緯書河圖必
有所本所謂河圖也詩長發小球大球卽天球小共大共卽
九共必九州各爲一篇据俞說則彼以天球圖爲絕學者當
<pb 八b><rh>微一</rh>
爽然矣</p>
<h 1>詩</h>
<p>小雅朔曰辛卯日有食之集傅晦朔而日月之合東西同度
南北同道則月揜日而日爲之食案此卽日爲月所掩說也
戴震東原集曰凡日食月掩日也月在日之下人又在日之
下三者相準則有日食故日食恆在朔天文圖說一曰月繞
地之軌道與地繞日之軌道兩面相斜而交而月之軌道在
地軌平面之上各半故其繞地一周過地軌平面兩次而兩
次經過之處名爲交點有時月繞地過交黠<適R>與日對日月
地同居一直<線R>是爲日蝕</p>
<p>彼月而食集傅望而日月之對同度同道則月亢日而月爲
<pb 九a><rh>微一</rh>
之食案此卽淮南天文月望日奪光則月蝕之說而亦西人
所本東原集曰日月正相對而地在中央三者相準則有月
食故月食恆在望天文圖說一日有時地在日與月之間而
月在外交點日在內交點是爲月蝕</p>
<p>大雅倬彼雲漢爲章于天案史記天官書星漢皆金之散氣
正指此詩言卽彼無數小星說也明史天文志日其論雲漢
爲無數小星天官書可證俊按天文圖說三日天空星團極
多密聚各處遠望之如光白之雲天河爲無数小星相聚而
成</p>
<h 1>周禮</h>
<p>瘍醫掌腫潰金瘍折瘍之屬又劀殺之齊鄭注劀刮去膿血
<pb 九b><rh>微一</rh>
殺謂以藥食其惡肉案卽彼治外傷瘍法所本以西醫略論
割症全書校之腫瘍者發炎生毒及內外大瘡潰瘍者毒瘤
疽毒金瘍者刀傷及各傷折瘍者跌打損傷折骨斷骨劀殺
者卽辟毒諸法也薛福成四國日記二曰西醫所長在實事
求是凡人臓腑筋<絡R>骨節皆考驗極微互相授受又有顯微
鏡以窺人所難見之物或竟<飲R>人以悶藥用刀剜人之腹視
臓腑之穢<?>濁爲之洗刷然後依舊安置再用綫<縫R>其腹敷以
藥水彌月卽平復如常如人腳<腿V>得不可治之症或傾跌損
折則爲截去一腳而以木腳補之驟視與常人無異若兩眼
有疾則以筒取出眼珠洗去其翳但勿損其牽<連R>之絲徐徐
裝入眼疾自愈</p>
<pb 十a><rh>微一</rh>
<p>凡療瘍以五毒攻之鄭注今醫方有五毒之藥作之合黃堥
置石膽丹砂雄黃礜石<慈R>石其中燒之三日三夜其煙上著
以雞羽掃取之以注創惡肉破骨則盡出贾疏謂今時合和
丹藥者皆用黃瓦缻<?>爲之亦名黃堥事出於古案此亦西醫
所本也文焯醫故下日泰西丹藥盛行率多苦澀之品吳尙
光傅西洋十寶散其藥十品皆華產以之注創輙驗</p>
<p>大司徒以土圭之灋測土深正日景以求地中日南則景短
多暑日北則景長多寒日東則景夕多風日西則景朝多陰
案此測驗之法可悟地圜之理也觀象授時曰環地南北之
夕有北極高下爲準而東西之度卽所謂景朝景夕者陳懋
齡經書算學天文攷曰凡日在天頂則表無景此惟戴日下
<pb 十b><rh>微一</rh>
則然中國地在日北日在正南故可以景之進退分寸言而
于冬夏至測之景之進退分寸不能過是又曰地渾圓如球
天在地平上見者一百八十度西人象限之法分地平上爲
兩象限南北各九十度有極出地度有赤道度有黃道度皆
于兩象中取之食舊德齋襍箸曰里差之法自古爲然逮後
疇人出亡厥術幾佚至元耶律楚材西征庚午元厤以尋斯
干<?>城爲里差之元東加西減而有東西里差郭守敬奏<遣R>官
東極高麗西踰<滇V>池南迄朱厓北盡鐵勒凡二十七所誌其
極出地度並晷景而有南北里差然猶未備也我</p>
<p>聖祖仁皇帝分命臺臣四方行測遂盡取天下郡縣北極出
地並偏京師度<繪R>爲輿圖然後言里差者有攷焉鄒伯奇學
<pb 十一a><rh>微一</rh>
計一得上曰據新法算書載周顯王時西人測得二十三度
五十一分二十秒中比例求之是尺五寸之測實諸侯去籍
時所改新法厤書曰割圓亦屬古法蓋人用圭表測天天圓
而圭表直與圓爲異類詎能合歟此所以有割圓之法也新
法名爲八線表云</p>
<p>鼓人以金錞節鼓廣川書跋二引干實注去地一尺<灌V>之以
水又以其器盛水於下以芒當心以手震芒其聲如雷案此
晉人之言聲學者西人有以器置水取聲法本此</p>
<p>馮相氏掌二十八星之位案此二十八宿<?>西法所本觀象授
時引戴震曰歐邏巴之法本之囘囘而囘囘則本之中土漢
時故中法有二十八宿<?>彼亦同</p>
<pb 十一b><rh>微一</rh>
<p><挈R>壺氏<懸V>壺以水火守之分以日夜鄭注漏箭共百刻案此
漏用整刻之始觀象授時曰古刻法晝夜共百刻每刻六分
之爲六小刻每小刻又十分之故晝夜六千刻每刻六十分
也其散於十二辰每一辰四大刻二小刻共得五百分漢建
平中改百刻爲百二十刻若不改分則五十分爲一刻十刻
爲一辰也梁天監中改用整刻九十六若不改分則每刻得
六十二分有半二法皆不若古用八大刻四小刻之密囘囘
晝夜刻法亦用整刻九十六每一辰八整刻而以四刻爲一
小時猶夫古法之有初初初一初二初三初四正初正一正
二正三正四也每小時六十分猶夫古法每刻六十分之意
而變用之也其度法有初度有一度亦猶古法有初初初一
<pb 十二a><rh>微一</rh>
正初正一也周天用三百六十度亦猶晝夜三十六頃之說
也今歐邏巴刻法悉同囘囘俊按明史天文志西洋之說命
日爲九十六刻使每時得八刻無奇零以之布算之器甚便
又案此卽自鳴鐘式所自出也說文漏以銅盛水刻節晝夜
刻百小學<紺R>珠薛季宣云晷漏有四銅壺香篆圭表輥彈西
洋自鳴鐘制出刻漏疇人傳云輥彈卽自鳴鐘宋以前有之
俊案明馮<?>時可蓬窗續錄曰利瑪竇出自鳴鐘僅如小香盒
精金爲之一日十二時凡十二次鳴亦異物也王士<禎R>池北
偶談云香山@有定時臺巨鐘覆其下立飛仙臺偶爲擊撞
形亦以機轉之俞先生樾茶香室三鈔曰据續錄此中國有
自鳴鐘之始然云一日十二鳴則與今製異据偶談時發響
<pb 十二b><rh>微一</rh>
起子末一聲至午初十二聲復起午末一聲至子初十二聲
前揭圓槃晝十二辰俟某時鐘動則蟾蜍移籌指某位卽今
自鳴鐘然子初十二聲午初十二聲則與今製尙有異也</p>
<p>輪人輪輻三十以象日月也蓋弓二十有八以象星也案此
卽割圜八綫術也學計一得上曰伯奇案輪以利轉故取象
日月晦朔弦望循環不窮蓋以覆下故取象星辰斡繫然不
過假象以紀數如易繫言乾坤之策凡三百有六十當朞之
日云爾而於此可見割圜之術古已精密古算經不傳魏劉
徽宋祖沖之元趙友欽等或以圜容六<邊R>起算或以圜容四
邊起算皆屢求句股而得圜周明末西人入中國又有六宗
三要二簡法以求割圜八綫以爲理精法密古所未有然錯
<pb 十三a><rh>微一</rh>
<綜R>加減僅越五分而得一正<絃R>其每分每秒仍用中比例至
杜德美傳求絃矢捷法九條則任設畸零之弧弦矢皆可猝
得割圜之術於是觀止此雖出於西人必古割圜之本法視
屢求勾股者超越何啻倍蓰哉葢<?>輪人之爲輪牙其入輻之
鑿及葢<?>弓宇際相距欲其分度之均則必有數矣非割圜則
安取之而三十邊二十八邊又非劉趙諸法可得也故欲得
<真V>數輪則以輪崇爲徑而求圜容六等邊爲本弧弦又求本
弧五分一之弦或求圜容五等邊爲本弧弦又求本弧六分
一之弦葢<?>則以葢<?>廣爲徑而求圜容七等邊爲本弧弦又求
本弧四分一之弦或求圜容四等邊爲本弧弦又求本弦七
分之弦或以輪葢<?>全徑求三十分之一二十八分之一之通
<pb 十三b><rh>微一</rh>
弦夫求本弧七分一之弦五分一之弦及徑求通弦之法爲
六宗三要之所不備而古考工之所需則西法豈能度越前
古哉</p>
<p>望而眂其輪欲其幎爾而下迆也進而眂之欲其微至也無
所取之取諸圜也案此幾何術之一法學計一得下曰幎爾
而下迆卽幾何所稱圜界與輻綫必爲直角也微至者卽八
綫之正割數必大於半徑全數西國有圜書見天學初函<?>考
工數語其中國之圜書乎</p>
<p>輈人鑒<燧V>之齊鄭注鑒燧取火於日月之器也案西人取火
之法本此司爟變國火以救時疾葢<?>變火必求取火法内則
有木燧金燧論語有鑽燧改火周書月令<?>管子禁藏鄹予均
<pb 十四a><rh>微一</rh>
有取火<?>事揭子宣璇璣遺述云如<?>榆剛取心一段爲鑽柳剛<?>
取心方尺爲盤中鑿眼鑽頭大旁開寸許用繩力牽如車鑽
則火星飛爆出竇薄煤成火矣</p>
<p>築氏爲削長尺博寸合六而成規弓人爲天子之弓合九而
成規爲諸侯之弓合七而成規大夫之弓合五而成規士之
弓合三而成規案此割圜弧矢術也學計一得下曰古人於
割圜弧矢之術言之鑿鑿動不失規矩學者輒以周三徑一
爲古法末學之失也</p>
<h 1>儀禮</h>
<p>鄕射儀籌人十案此用籌之始又名籌馬周禮大司馬注爭
禽者罰以假馬疏假馬謂獲禽所算之籌投壺曰正爵旣行
<pb 十四b><rh>微一</rh>
<請V>爲勝者立馬一馬從二馬以慶三馬旣立請慶多馬趙翼
陔餘叢考四十三日今<?>人博局諸戲多用籌馬紀數其原葢<?>
本於投壺要之投壺與射禮相通籌馬皆所以紀數後世遂
襲其名而用小變耳虞兆漋天香樓偶得曰馬之爲名所施
不一如禮記所云是以計數之物爲馬也今俗<猜V>枚之物謂
之拳馬賭博者以物衡錢謂之馬子交易者以銅爲法衡銀
輕重謂之法馬皆屬計數黃先生以周儆季文鈔六曰疇人
子弟以籌計數一縮一橫其法仿古司射之释算前人巳論
之</p>
<h 1>禮記</h>
<p>曲禮戶外有二屨案此古有脱屨<?>之禮西人承之合眾國人
<pb 十五a><rh>微一</rh>
地球說略曰土耳其入室必脫屨於戶外俊案<緬R>甸王召見
臣工例須脫履上殿以示誠敬亦此意</p>
<p>前朱鳥而後元武左靑龍而右白虎案西人名星宿有取禽
獸鱗介名者放此天文圖說四北極天星表有大熊熊鹿豹
天貓天龍赤道天星表有飛馬小馬雙魚鯨魚南魚金牛白
羊<兔V>子白鴿大狗小狗大熊小獅獅子單角馬獵犬長蛇大
爵老鴉天蝎鴻鵠狐狸佬蛇持蛇海豚鷹鳥人馬摩羯南極
天星表有半人馬燕子孔雀狼子天鶴杜鵑鳥鳳凰水蛇劍
魚飛魚皆其例</p>
<p>王制古者以周尺八尺爲步今以周尺六尺四寸爲步古者
百畝當今東田百四十六畝三十步古者百里當今百二十
<pb 十五b><rh>微一</rh>
六畝三十步四尺二寸二分案卽彼變測之法所本孔廣牧
禮記天算釋曰此九章同乘異除法也西法謂之變測亦謂
三率互視梅文鼎三角法舉要或問篇云互視之術以同實
而成其比例卽此法</p>
<p>月令孟春之月疏月光生於日所照魄生於日所蔽當日則
光明就日則明盡月亦似彈丸日照處則明不照處則闇案
此卽月本無光借日照爲光曜諸說也顧炎武日知錄三十
曰李鱸習西洋學述曰月本無光借日照爲光曜至望日與
地日爲一線月見地不見日不得借光是以無光或曰不然
曾有一年月食時當在日没後乃日未沈而出地之月已食
東月初升西日未没人兩見之則地固未嘗遮日月也何云
<pb 十六a><rh>微一</rh>
見地不見日乎曰子見者非月也影也月固未嘗出地也今
以一文錢置虛器中前之郤之不見錢形矣郤<貯V>水合<?>滿而
錢見知所見者非錢乃錢影也日將落時蒼蒼涼涼海氣升
騰猶水然映而升之亦月影也如以東方月爲真月則以水
面之錢爲真錢然乎漁者見魚浮水面而投义剌之必稍下
於魚乃能得魚其浮水面者魚影也舟人剌篙其半在水視
之若曲此水能影物也月受隔於地何疑</p>
<p>乃命太史守典奉法司天日月星辰之行案此彼天有九重
說也成蓉鏡古厤扶微錄曰泰西言天有九重此在記月令<?>
有之是記明言斯九者各自有行矣</p>
<p>孔子閒居地載神氣神氣風霆風霆流行庶物露生案瀛海
<pb 十六b><rh>微一</rh>
<009>曰此電學之所出也</p>
<p>學記古之教者家有塾黨有庠術有序案西人廣設書院學
堂蓋本之此詳英國麥丁富得力列國歲計政要</p>
<p>中庸日月星辰繫焉案卽彼日月五星各麗一天說也梅文
鼎麻學疑問<?>曰西人謂日月五星各麗一天而有高下旣各
麗一天則皆天也雖有高下而總一渾灝之體於中庸所謂
繫者初無牴牾觀象授時曰据中庸是恒星亦繫於天之象
西域言推步者以爲恆星上别有宗動天俞正燮癸巳存稿
六曰靈臺祕<苑R>云舊言日月附著於天其後推測始知日月
與天相遠而未嘗附著此最通之論</p>
<p>振河海而不洩案此亦地圜之理觀象授時『引江』水曰中
<pb 十七a><rh>微一</rh>
庸云云地圜之證水附於地而流地振之而不洩則地面四
周有水非是水載可知</p>
<h 1>大戴禮</h>
<p>王言布指知寸布手知尺舒肘知尋案此以手指布算之法
癸巳存稿十曰宋史律厤志崇甯時制樂魏漢津請帝中指
寸爲律徑圍爲容盛取身爲度之義則可云布指知寸則非
也大戴禮布指知寸言平布十指卽是古一尺指廣一寸何
注側手爲膚四寸鄭注投壺四指曰扶四寸鄉射記握素一
膚皆一指案寸古尺止如此若大人中指中節之長或不止
今尺一寸矣且非布義俊案大戴禮又言布手知尺舒肘知
尋今以手指布算如俗稱一掌經之類疑本此</p>
<pb 十七b><rh>微一</rh>
曾子天員如誠天員而地方則是四角之不揜也案此地員
說見於曾子者阮元注釋曰方員同積則員者必不能揜方
之四角今地皆爲天所揜明地在天中天體渾員地體亦員
也據此知周時說地體一渾員所由準北極高下分里差時
差以驗交食蓋天實具渾天法也厤學疑問曰地員可信大
戴禮有曾子之說</p>
<p>易本命子曰天一地二人三三三而九九九八十一一主曰
數十故人十月而生八九七十二偶以承奇奇主辰辰主月
月主馬故馬十二月而生七九六十三三主斗斗主狗故狗
三月而生六九五十四四主時時主豕故豕四月而生五九
四十五五主音音主猨故猨五月而生四九三十六六主律
<pb 十八a><rh>微一</rh>
律主禽鹿故禽鹿六月而生也三九二十七七主星星主虎
故虎七月而生二九十八八主風風主蟲故蟲八月化也其
餘各以其類也案此乘數之見於古者管子地員言九施之
土下及泉之尺數尤詳此外淮南地形有三七二十一漢書
律厤志有八八六十四左傅杜注有八八六十四六六三十
六四四十六漢志如湻孟康晉灼注有二八十六三四十二
六八四十八八八六十四等語豹隱紀談遂以一九至九九
編語成謠西人以算誇祕授而聖人已<導V>其源矣</p>
<p>凡地東西爲緯南北爲經案互見呂覽有始淮南地形並云
子午爲經東西爲緯戴震嘗云此古今通義西人故反之以
變亂名物爲艱深</p>
<pb 十八b><rh>微一</rh>
<h 1>公羊</h>
<p>文十四年傅晉郤缺納接菑於邾婁邾婁人言曰接菑晉出
也貜且齊出也子以其指則接菑也四貜且也六貴則皆貴
矣雖然貜且也長案此指數之見於經者儆季文鈔六曰邾
婁人請郤缺自數其指舉手向身首屈大指此數指之常法
也數至四指曰接菑也有如斯至五而終又反掌外向而申
其小指曰貜且也有如斯夫至數四也惟一小指獨申數六
也亦惟一小指獨申初無差池於其間是接菑與貜且自邾
婁人視之一也故曰貴則皆貴明無異也所異者向背耳夫
向背何常之有自晉視之固曰接菑也四向我者矣自齊人
視之彼將曰貜且也六向我者矣以四之向我而愛之愛之
<pb 十九a><rh>微一</rh>
而思其恆申以六之背我而惡之惡之而使其必屈是亂其
指法矣指法亂而數不可知矣在當時以指計數自有常法
故一言一喻俊<?>案孔廣森通義數法與黄同惟不用反掌則
四六無別黃說尤精</p>
<h 1>毂梁</h>
<p>隱三年吐者外壤食者內壤范注凡所吐出者其壤在外其
所吞咽者壤入於内案此西人以日食爲地影所掩說也壤
者地影地影不入日則不食故曰凡所吐出者其壤在外地
影掩日則食故曰其所吞咽者壤入於内自來解穀梁者未
見及此轉爲彼所竊矣</p>
<h 1>左傳</h>
<pb 十九b><rh>微一</rh>
<p>荘七年恒星不見案此卽西算地影說也新法書曰恒星依
黃道東行六十九年一百九十一日七十三刻而行一度多
祿某測一百餘年而行一度泥谷老後多禄<?>某一千三百八
十六年又以時史所記測得六十一年而行一度第谷用前
賢之成法展轉參訂得每年行五十一秒七十年又七閱月
而行一度觀象授時曰西人測恒星東行或六七十年一度
或<逾R>百年一度亦如漢以來言歲差者之疏密不一</p>
<p>十八年三月日有食之案經義叢鈔載范景福說曰步春秋
日食黃氏南雷用西法閻氏百詩用中法中法自太初三統
以後代有改憲惟授時集諸術之大成西法自利瑪竇<?>諸儒
入中國各有發明惟</p>
<pb 二十a><rh>微一</rh>
<p>御製厤象考成推闡<?>精備以之攷春秋日食二法小異而大
同前儒或專用中法專用西法未嘗參較宣城梅氏論中西
同異亦言其理而不覈其數沈存中筆談載衞<?>樸精於算術
春秋日食樸得三十五惟荘十八年三月日食古今算皆不
入食限黃南雷以西法推之在夏二月於周爲四月謂是年
二月有閏故樸算不合今以西法覈之當在夏三月於周爲
五月黃氏蓋偶誤其月而算數不訛以授時較之入限亦在
夏三月於經文後二月卽置一閏尙後一月難以通矣竊疑
襄公時再失閏當荘公之世似已失一閏故月數不符<迨R>襄
二十七年頓置兩閏以應天正其後始符乎厤數是以昭二
十四年五月日食閻百詩以授時推之遂合其數可稽不然
<pb 二十b><rh>微一</rh>
豈授時不合於荘公之時而獨合於昭公之時乎且古今異
時術宜修改上推有先天後天之失亦不過數日數時如荘
十八年日食穀梁傅云夜食也是爲带食加時宜在卯西法
推之在壬子戌初中法推之在壬子酉初於經文後七時此
僅求平朔交泛毫釐差積古今之勢也若尙後一月中西皆
同非失閏之說無以通之至黃南雷推得癸丑未初葢<?>密求
定朔<?>實交周尙有實距時加減分故於平朔差十餘小時而
千支爲癸丑與杜氏長厤四月朔合葢<?>長厤閏在上年歲終
故也此足見西法上推密於授時而後編歲實又與前編不
同亦似更有消長之法徐文定公曰鎔西人之巧算入大統
之型模惟我</p>
<pb 二十一a><rh>微一</rh>
<p>朝時憲之精碻足以當之矣</p>
<p>僖十六年隕石于宋五隕星也案此西人流星隕石論所自
出天文圖說三曰昔人謂流星隕石附近地球亦由空氣凝
結而成今<?>知不然<細R>考其質散布於行星軌道中甚多若附
近地球被地攝引卽下墜於地江<慎V>修厤學補論曰隕石非
天星也由地上火土之氣上衝天際偶然融結而隕也余煌
春秋求故二曰西人言天有三際近地爲温際其上爲<冷V>際
又其上爲火際火氣喜明故地之濁氣入火際亦受日光而
能明火能生土地氣又得火氣鍜鍊而有質有則重而墜諸
書載隕星初隕時無不熱如熾炭或火光煜然著物輒焚久<?>
而息降自火際故也又二曰雲物氛祲<?>能竊明而夜明亦漢
<pb 二十一b><rh>微一</rh>
書武帝建元二年有如日夜出之類葢<?>祅<?>氣也近地不明之
所卽靈憲所謂闇虛也氣散如星入闇虛而不能明正靈憲
所謂闇虛在星則星微也闇虛西法直云地影其體尖圓其
末漸小而盡月<值V>之則蝕推月食之食分淺深必先算之夜
中日在地下影正在地上故星隕無得見及地者漢書五行
志成帝永始二年二月癸未夜過中星隕如雨長一二丈<繹R>
繹未至地滅亦氣入闇虛不明之證</p>
<p>文元年歸餘於終案癸巳存稿六曰舊法二十四氣平分十
五日二十一刻有奇易一氣每年積餘十一日明徐光啟等
兼采西洋算法冬至節氣十四日八十四刻有奇夏至節氣
十五日七十二刻有奇以日行距地遠近不同行有遲<速R>以
<pb 二十二a><rh>微一</rh>
此詳算置閏閏皆斗指二辰之間此本夏厤洪範云日月之
行則有冬有夏後人新起爭勝遂失其義左傳云閏者歸餘
於終積餘故有終閏於歲終者秦法之失漢書高紀秦二年
後九月注亦言之矣</p>
<p>襄三十年史趙曰亥有二首六身下二如身是其日數也士
文伯曰然則三萬六千六百有六旬也案此古筆算之法古
算衍略一曰亥字三六爲身如笇之六葢<?>橫一當五又豎一
於横一之下則爲六又云豎二笇爲二萬又並三六爲六千
六百六旬四位平列與厤草同一燈精舍甲部@五曰如此
則史趙當云亥以三六爲身不僅言六身矣此數直布當爲
二六六史趙假亥字言之二首六身則上二下六是二萬六
<pb 二十二b><rh>微一</rh>
干也然六旬六百之數未著而亥字之畫已窮故云下二如
身謂於亥字之下更著二數皆如其身謂二六也合言則爲
二六六六日數明矣</p>
<p>三十一年鄭人<遊R>於鄕校以論執政案此西人下議院所放
所善則行所惡則改頗有古義也</p>
<p>昭十六年子產對韓起曰先君與商人世有盟誓以相信也
案今西法以商爲國本良工製器國君尊禮得與國政瀛海
論謂卽其遺意</p>
<p>十七年有星孛于大辰西及漢案西人測雲漢爲無數小星
本此春秋求故二曰西人窺以遠鏡知是無數小星攢聚故
成此形</p>
<pb 二十三a><rh>微一</rh>
<p>二十一年梓慎曰分同道也至相過也案此卽利瑪竇新法
表異所本沈楙德跋曰謂日食與合朔不同日食在午前則
先食後合在午後則先合後食</p>
<p>二十六年彗所以除舊布新也案除舊布新乃彗从<010>之本
義天文圖說一曰尾長似彗故人以彗呼之此說从本義言
頗精又言昔人見之疑有水火刀兵之兆而究無關於人世
之災異亦非天警則<荒V>謬甚矣</p>
<h 1>論語</h>
<p>爲政譬如北辰案此赤道極之說也戴震東原集曰今人所
謂赤道極者卽魯論之北辰周髀之正北極也又曰北極樞
今人所謂黃道極者卽周髀之北極璿<?>璣也虞夏書在璿<?>璣
<pb 二十三b><rh>微一</rh>
玉衡以齊七政設璿<?>機以擬黃道極後失傅<紛R><紜R>殊說私臆
罔據正北極者左旋之極北極璿<?>機每畫夜環繞之而成規
冬至夜半在正北極下<sm>正北\\子位</sm>爲北游所極日加卯時在正北
極左<sm>正東\\卯位</sm>爲東游所極日加午時在正北極上<sm>正南\\午位</sm>爲南游
所極日加酉時在正北極右<sm>正西\\酉位</sm>爲西游所極北<?>璿<?>機一日
四游所極冬至夜半起正北子位畫夜左旋一周而又過一
度<sm>古度\\法</sm>漸進至四分周之一則春分夜半實爲東游所極故
夏至夜半南游所極秋分夜半西游所極此璿<?>機一歲四游
所極也古者冬夏致日故周髀之文但舉二至則二分可知
也又錯舉冬至卯酉則每日必周四游皆可知也</p>
<p>八佾繪事後素案此西人尙白之所本使俄草三曰西人多
<pb 二十四a><rh>微一</rh>
衣白者李叔耘云西人重白色以白爲初具之本色可以隨
染而變至黑則無可再染是謂終色故喪服用之且至盛暑
時衣白可藉抵力以銷熱氣凡婦人再嫁者卽不得復衣白
殆一染謂<縓R>再染謂纁之謂乎繪事後素夫子葢<?>嘗言之矣
俊案陶宗儀輟耕錄一曰太宗時諸國來朝者多以冒應死
耶律楚材進奏曰願無汙白道子從之葢<?>國俗尙白以白爲
吉故也据此是元亦尙白王士禎隴蜀餘聞曰漢中風俗尙
白男婦以白布裹頭或用黃<絹R>而加白帕其上据此是<?>蜀亦
尙白</p>
<p>子罕固天縱之將聖又多能也案聖學如天無所不包算術
特聖學萬分之一御覽七百五十五引藝經捐悶三不能比
<pb 二十四b><rh>微一</rh>
兩者孔子所造困學紀聞九引之又引數術記遺世人言三
不能比兩乃云捐悶與四維甄鸞注藝經曰捐悶者周公作
先布本位以十二時相從徐援稱捐悶是奇兩之稱此雖或
出依託然可證捐悶古術周公所創孔子述之特今不傳耳
故聖門若曾冉諸賢精通算術葢<?>淵源有自矣彼矜言創獲
者亦知算術爲先聖緒餘乎</p>
<p>憲問冉求之藝案今西算幾何之術實本於冉求藝經家語
子貢曰好學博藝冉求之行也是冉子之藝聖人稱許之外
尤見推於同學藝指六藝以禮樂射御<?>書數爲斷但下言文
之以禮樂則此篇藝字當舍禮樂而言伐齊之役冉有用矛
子適衞冉有僕孔訂六經躬侍贊修則能射御<?>書可知但古
<pb 二十五a><rh>微一</rh>
人訓詁有以小名代大名者冉子所長止舉九數言卽其例
國語魯語貪欲無藝此藝字嫥指算言無藝猶言無算也曾
子問地圜孟子知日至聖門多通算得冉子而三矣必知幾
何爲冉子所傳者藝林餘話曰西洋有算書名幾何冉求所
造中國無之猶楞嚴經乃番僧語今在中國而西域無之柔
遠記十六曰幾何一書原本西洋人歐几里得作其學有傳
出自冉有後中國喪失流傳泰西彼土智士得而專精用以
推步使俄草七曰法博物院有先賢冉有夫子神位不知何
以獨列此間閱其紀載葢<?>一千八百年前於中國一廟中得
之者噫聖門所稱藝士幾何原本卽夫子所手著者今其靈
爽豈其隨之西渡故歐洲之創造乃能日精一日耳</p>
<pb 二十五b><rh>微一</rh>
<h 1>孟子</h>
<p>公孫丑孔子曰德之流行速於置郵而傅命案說文郵境上
行書舍也風俗通漢改郵爲置置亦驛也度其遠近置之也
則知漢末改郵爲置以前固有郵政矣</p>
<p>離婁苟求其故千歲之日至可坐而致也案中厤步算以冬
至爲始紀歲以立春為始西厤紀月遂有建子建寅二法顧
觀光西月日攷補遺曰西人紀月二法建子建寅如中厤步
算起冬至而紀歲則起立春也但彼以太陽會恒星爲歲不
用閏月又與中厤不同各宮朔日之度參差不齊獅子十七
度<sm>或十\\八度</sm>雙女十八度天秤十七度<sm>或十\\八度</sm>天蝎十八度實瓶二
十二度雙魚二十度<sm>或廿\\一度</sm>白羊二十度金牛廿一度葢<?>白羊
<pb 二十六a><rh>微一</rh>
以後日行縮厤故一月三十度而不足天秤以後日行盈厤
故一月三十度而有餘梅文鼎謂西厤以太陽行滿三十度
卽爲一月亦攷之未盡矣</p>
<p>告<?>子今夫水搏而躍之可使過顙激而行之可使在山案卽
彼水法所本西人論動水之用可運水輪以動機器放此史
記賈生傳水激則悍兮矢激則遠萬物囘薄振蕩相轉卽其
意</p>
<h 1>爾雅</h>
<p>釋天角亢氏房尾大辰漢津虛定東璧奎婁昴畢柳火牽牛
案明史天文志曰十二宮之名見於爾雅大抵皆依星宿而
定觀象授時一引戴震曰中法分十二彼亦十二厤學疑問
<pb 二十六b><rh>微一</rh>
補曰以西術十二宮言西洋分黃道上星爲十二象雖與義
和之舊不同然亦皆依星象而名非漫設者如彼以積尸氣
爲巨<蠏V>第一星葢<?>因鬼宿四星而中央白氣有似蠏筐也所
云天蝎者則以尾宿九星卷而曲其末二星相並如蝎尾之
有歧也所云人馬者謂其所圖星象類人騎馬上之形也其
餘如寶<?>瓶如雙魚如白羊如金牛如陰陽如師子如雙女如
天秤以彼之星圖觀之皆依稀彷彿有相似之象故因象立
名今若因節氣而每歲移其宮度積而久之宮名與星象相
離俱非其舊而名實盡淆矣西法言歲差謂是黄道東行未
嘗不是如今日鬼宿已全入大暑日𨇠之東在中法歲差則
是大暑日𨇠退囘鬼宿之西也在西法則是鬼宿隨黃道東
<pb 二十七a><rh>微一</rh>
行而行過大暑日𨇠之東其理原非有二尾宿之行入小雪
日𨇠東亦然夫旣鬼宿巳行過大暑東而猶以大暑日交鶉
火之次則不得復爲巨蠏之星而變爲師<?>子矣尾宿已行過
小雪後而猶以小雪日交析木之次則尾宿不得爲天蝎而
變爲人馬宮星矣卽詢之西來知象之人有不失笑者乎</p>
<h 1>易緯</h>
<p>乾鑿度坤母運軸案此卽地動說也瀛海論曰西人地動之
說本於地動儀俊謂易緯說尤古</p>
<p>卧算爲年立算爲日案此亦籌算法也古算衍略一曰位數
多者恐其相混故三十三二十二之類笇位皆一縱一橫以
別之縱卽立算橫卽卧算也古算器攷据此以證古有横直
<pb 二十七b><rh>微一</rh>
相錯之法黄宗羲南雷文約曰卧算長水所謂横也立算所
謂豎也</p>
<p>乾坤鑿度元氣隤委孕靈坤<011>積土形不騫𪮤案此卽天動
說也</p>
<p>河圖括地象地右動起於畢案此卽地右動說也利瑪竇南
懷仁所言地學大率本此見瀛海論</p>
<h 1>書緯</h>
<p>史記五帝紀正義引帝命驗元矩者黑帝汁光紀之府名曰
元矩矩法也水精元昧能權輕重故謂之元矩案此重學之
一種學計一得下曰以水權輕重之術亦古算經所當有矣
博物志事類賦御覽地部占經地占引考靈耀地有四游冬
<pb 二十八a><rh>微一</rh>
至地上北而西三萬里夏至地下南而東三萬里春秋二分
其中矣地恒動不止而人不知譬如人在大舟中閉牗<?>而坐
舟行而人不覺禮<?>月令<?>疏爾雅釋天疏引鄭注云四游者自
立春之後西游之極地雖西游升降正中從此漸漸而東至
春季復正自立夏之後北游夏至至北游之極地則升降極
下至夏季復正立秋之後東游秋分東游之極地則升降正
中至秋季復正立冬之後南游冬至南游之極地則升降極
上至冬季復正又地葢<?>厚三萬里<sm>古尺得今尺十之八則三\\萬僅得二萬四千亦與西</sm>
<sm>測不甚\\相遠</sm>春分之時地正當中自此地漸漸而下夏至之時地
下游萬五千里地之上畔與天中平夏至後地漸漸向上至
秋分地正當天之中央自此地漸漸而上至冬至上游萬五
<pb 二十八b><rh>微一</rh>
千里地之下畔與天中平自冬至後地漸漸而下案卽西法
地不動而日行有高卑說也錢大昕潛研堂集曰冬至爲地
上游之極自地言謂之上游自天言謂之最卑夏至爲地下
游之極自地言謂之下游自天言謂之最高春秋分地正當
中地心卽天心無高卑可言春分後地漸漸而下距天遠則
天高秋分後地漸漸而上距天近則天卑以古法言之天不
動而地心有升有降以西法言之地不動而日行有高有卑
升降卽最高最卑也天中與地中有合有離卽不同心天也
兩家之言如合符節錢說會中西之通甚是談天集證駮之
恐非錢國實務民義齋算學三書序曰地恒動不止云云西
人謂地動天不動說卽本此俊案天文圖說一曰地球繞日
<pb 二十九a><rh>微一</rh>
而行而人不覺卽用考靈曜義其二曰如人居行舟中見岸
動而舟不動實則舟動非岸動則直勦書緯語安得盡爲之
發其覆哉</p>
<h 1>春秋緯</h>
<p>文選勵志詩注初學記地部引元命苞天左旋地右轉案此
言天地皆動之始談天集證曰人視日月星辰每日東升西
没是左旋也實則地球自西而東旋轉一周而成畫夜是右
轉也上者右行下者左行就一歲言之非下之左行無以見
上之右行矣天左旋地右轉就一日言之非地之右轉無以
見天之左旋矣</p>
<p>文選蜀都賦注引元命苞陽成於三故曰中有三足烏烏者
<pb 二十九b><rh>微一</rh>
陽精案卽彼日中有黑斑之說也美國摩嘉立等天文圖說
曰白面黑斑初見時不甚大有時黑斑極大不必遠鏡目力
亦能見之又曰太陽之光極大逾吾人盡力所爲之光萬萬
也人力所爲之光莫如輕養石灰燈若以此燈置日前而較
之只如一烏子而巳俊案以烏爲比正竊日中烏之說之證
京氏易傳</p>
<p>下圓者徑一而開三也方者徑一而取四案此古算之所起
也困學紀聞引京氏易有積算法此篇蓋其類</p>
<h 1>春秋繁露</h>
<p>請雨止雨書開神山神淵積薪夜擊鼓譟而燔之案此西人
求雨法所本而變通之袁祖志海上見聞錄六曰美國人能
<pb 三十a><rh>微一</rh>
於空中致雨法以轟炸物置氣球升至空中以電氣引放自
能激動濕氣噓雲下雨九曰美國勒格爾用炸彈由氣球運
至空中以電線引放熱氣升上與空中冷雨凝合便可激動
濕氣成雲下雨昔愛斯拜亦謂大火時可引濕氣</p>
<h 1>五經異義</h>
<p>周<禮Ｒ>疏二十六引曰三光考靈耀書云日道出於列宿之外
萬有餘里案此卽日大於地說也天文圖說一曰日體大於
地體殊多若以地與月繞地之軌道置於日體內略佔日直<?>
徑一半之地</p>
<h 1>說文</h>
<p>日實也太陽之精不虧从○一象形㋬古文象形月闕也太
<pb 三十b><rh>微一</rh>
陰之精象形案天文圖說一曰太陽別號爲<012>月爲<013>卽竊
許君之義</p>
<h 1>倉頡篇</h>
<p>地日行一度風輪扶之案此卽地動說也見春秋緯</p>
<h 1>廣雅</h>
<p>釋天東西短減四里案此卽橢圓說也學計一得上曰廣雅
就分至日距本天心之差言卽今測橢圓小徑短於大徑之
意</p>
<p>释親一月膏二月脂三月胎四月胞五月筋六月骨七月成
八月動九月躁十月成案合信全體新論言胎理極精蓋<?>本
此</p>