<pb 一a>
<ti>序</ti>
<p>人莫不有所愛亦莫不有所不愛愛不愛
之間性情見焉余性愛山水愛珍玩愛詩
酒幾於無所不愛而尤愛於文之佳者此
亦天性使然不能强愛為不愛也甲申春
僑寓汝南退食餘閒蕭然無事門下以越
南摘<錄V>諸文示余披閱之餘知越南服屬
<pb 一b>
我</p>
<p>國巳二百餘年而法<冠V>狡焉思啟無<愧V>我
朝憤然大怒救護屬國而其中檄文曉諭
諸書無不懔然足堪千古則將移山水珍
玩詩酒之情以愛之矣讀是編者苟能以
愛山水珍玩詩酒者愛斯文與余有同愛
焉是則作者之幸亦余之幸也夫</p>
<pb 二>
<ti>時在
光緒十年孟夏皋<?>月中澣雲間通波居士
序</ti>
