<pb 一a><rh>西史通志　<sm>凡例</sm></rh>
<ti>西史通志凡例</ti>
<p>鄭氏通志之作蓋<?>病斷代史之隔絕不通而通之也故彙<?>采厯代之史一以貫之法至良也若西史
更瑣雜不一非貫不能通特師其義不同效顰</p>
<p>史遷創紀傳表書之體以述古今理亂深得馭繁之法鄭更渾名曰志以通<?>字賅之法益簡矣是編
踵其例即篡其名復弁西史二字以別之</p>
<p>通志二百卷紀傳居三之二皆甄采列史而仍其舊蓋慎之矣矧以華人訂夷史更難憑臆增損但
汰冗複而條理之述而不作懔懔乎猶鄭志馬</p>
<p>鄭志上下數千年綱清目朗極貫通之妙謹趨步之然亦有中西情異勢難強同者則略變其例𡩋
蹈屨蕢之譏無取削趾以<適R></p>
<p>鄭志彙帝臣紀傳為兩大類是編則@帝事於長編中薈各傳為人物志蓋因國雖眾而專紀專傳
實少不旉鱗編</p>
<p>鄭氏每志具有首尾用副通之名是編悉瓣香之惟在上古時記載不詳絕續可慮弃取兩難不得
已援@仡循蜚之例另立太古志以冕卷端</p>
<p>史貴憑藉今泰西國多而史官不備即有專史亦等晉乘楚槫<?>未經筆削是編綱羅裨正各史及百
家記載互相考証刪複薙無<?>然貧女衲衣難免幟謗</p>
<p>大地形勢語馬難詳特聘精圓學者仿西法繪五洲萬國分合諸圖列疆域志之前以瑩眾目</p>
<p>各小國如星羅棋布無類可分因以各洲分之其有<遙R>轄大國者另加小註以清轇轕</p>
<p>訂西史之難十倍中史一則國多緒亂無正統為綱一則世積事紛尠信史可証故同一體例鄭志
<pb 一b><rh>西史通志　<sm>凡例</sm></rh>
用之經緯咸宜是編仿之瑕疵<?>叠出固才之優劣界之儻亦任分難易乎閱者諒之</p>
