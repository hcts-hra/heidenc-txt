<p ics><sm>界務</sm>
<ti>各國政治考　<sm>續編</sm><ti></p>
<pb 一><rh>卷十七　界務</rh>
<h>五洲各國政治攷卷十七</h>　<ti>出使英法義比參贊歸安錢　恂輯</ti>
<h 1>界務</h>
<p>元菟故竟朱果廓都員淵方井地鏡大周光緒辛邜歸安錢都轉念劬随節巡𢟍俄國達測六孔橫游四輪才多識
宣履方順軌惜界圗<?>之無碻本也吳縣洪侍郎羅蒐散佚操燭經緯有所依據書<?>錄易成撰中俄界約斠注六卷又
中俄界綫簡明胡說一卷慎重古人资余把手古者井田之制必正其畺界圗經之例有藉于引喤山難太行澤無佳
水土處繁眾道涂龎舛譯官沿譌地名殊謂天限險藪俗漸用夷别部𦦟情勒碑正覽東良恜恜迋分以蛇縱北道
亹亹或印以馬市當事者乾脣<?>竭聲見埃麗沬廣車脅轍削踵焦原然而對門不逢辦嚴匪策瞽扶叢誶土誦順辭
粤宛同盤庶<?>吞蹙國肌膚聽目膝背枯行枳棘用兵等旅火于逐草羊粞酹酒違矛戟以采葵結鍼病通匱糧掣濟
矧此者交接張利出入載航改簡則期十年索賦則敝兩國拾遺擴棄求野踐塵枕中一编天下五寸南戒北戒是
亦辨崇之書小民大民不失開方之象有志邊略者未可或非也江山劉毓盤</p>
<pb 二a><rh>卷十七　界務</rh>
<h 2>界務一</h>
<p>大地之上兩國交界之袤長無有逾我中國與俄羅斯者自康熙至今中俄修訂約章凡二十有五專主界務者
十有八<sm>是書\\全錄</sm>@及界務者三<sm>是書\\摘錄</sm>其專主商務者四而已<sm>是書\\不錄</sm>恂有志讀界約者有年矣祇以未獲精確興<?>圗莫
由知邊徼之山川形勢即莫由知界約之沿革得失歲庚寅隨節歐羅巴得彼國所刻中俄交界或分或合之圗
不下三十本<sm>英法德各國亦皆留心\\中俄交界故咸有圗</sm>於地勢始稍明曉逾年春奉調赴俄羅斯時我出使大臣吳縣洪侍郎<sm>鈞</sm>譯
印界圗三十五幅方成是為中國界務總圗之始亟取讀之益於界約有所領悟又逾年訪得俄文最精最新之
亞細亞洲交界圗<sm>中國交界之外@及布哈爾國波斯國\\一帶交界故<?>名之曰亞細亞洲交界圗</sm>印行尚未畢工中國界綫所經者凡十幅其九幅已成
<sm>原圗<?>共二十七幅其有中國界綫而尚未印行\\之一幅則即現議未定之帕米爾一帶地也</sm>東起圗們江口西訖喀什噶爾西境此圗於山形起伏<sm>西圗講求\\繪山務使
峯巒方向髙卑並占地上\\面積若干皆可與圗見之</sm>水流巨細<sm>山脉明顯則水\\道亦自然明顯</sm>驛路分合各別為色尤令人寓目即了取與界約同讀凡約
中不甚可觧之處至是獲通其大半又訪購得洋文原約與漢文互相比勘知漢洋文不符之處甚多且往往洋
文易曉而漢文難通於界務劇有關係<sm>洋文原約使𪠘<?>無有其訪購未得之本本擬向彼中官\\藏本鈔錄彼例不禁嗣因事未固故仍多未見洋文者</sm>因薈萃中俄交界
各約略采官私記載考界綫之沿革訂約文之異同為之疏通而證明方今中外交涉以俄國為第一強鄰而中
俄交陟又以界務為第一要義世多一能讀界約之人即多一能通界務之人亦即多一能裨大局之人謂非當
今之亟務乎若更將俄文新圗譯成漢文大致本洪氏界圗按一約繪成一幅<sm>當繪十\\二幅</sm>俾有一界約即有一專圗
離之為各約分圗合之成交界總圗<sm>經緯綫尺寸比例相同\\則分圗可合為總圗</sm>則與邊務尤為裨益矣光緒十有九年癸已二月歸
安錢恂謹識</p>
<p>一中俄交界宜就東北西三次初約分為三天大叚東叚自圗們江口起至額爾古納河口止康熙二十八年舊約
而咸豐八年十年兩次更改者也北叚自額爾古納河口起至沙濱達巴哈止雍正五年所定至今未改者也西
叚自沙濱達巴哈起至浩罕故墟止同治三年立約而光緒七年九年十年更改者也今就地勢約文釐為七卷
<pb 二b><rh>卷十七　界務</rh>
<sm>一二兩卷為東界三卷為北界四\\五六三卷為西界七卷為附錄</sm></p>
<p>中俄交界固宜就三次初約分為東北西三大叚三大叚中又宜就列次勘分約記分為十二小叚東大叚康
熙二十八年所立黑龍江界約至咸豐八年愛琿立約而一變十年北京立約又一變而十一年之勘分東界
約記但本北京約設立界碑於地址初無出入光緒十二年重勘琿春東界收回黑頂子地方補立界牌<sm>中俄\\定界
十餘次惟此一次不失地\\且有收回地方亟表出之</sm>至興凱湖止其北以水為界無所更改當以圗們江口至興凱湖為第一小叚<sm>光緒\\十二
年重勘琿春\\東界約記</sm>興凱湖至北沿烏蘇里河溯黑龍江至額爾古納河口為第二小叚<sm>咸豐十一年勘\\分東界約記</sm>北大叚雍正
五年所立恰克圗界約至今未改當以額爾古納河以西至恰克圗為第三小叚<sm>雍正五\\年界約</sm>以恰克圗以西至沙
濱達巴哈<sm>即沙畢\\納依</sm>為第四小叚<sm>亦雍正五年界約因地叚太長\\故分為兩小叚餘俱一約一叚</sm>西大叚最為糾紛咸豐十年北京約已引其端
同治三年所立勘分西北界約記自沙濱達巴哈直至浩罕邊界止<sm>其時浩罕尚未全\\入於俄故有其名</sm>而九年之烏里雅蘇臺
界約八年之科布多界約九年之塔爾巴哈臺界約均從此出至光緒七年中俄改訂條約而伊犂之西界一
變<sm>即收回伊\\犂一案</sm>齊桑淖爾之界一變<sm>此因收回伊犂之帖克斯川\\而魚@改此界故在改訂約中</sm>而八年之伊犂界約喀什噶爾界約九年之哈
巴河上界約阿拉克別克河上界約十年之喀什噶爾界約均從此出當沙濱達巴哈至柏郭蘇克<sm>條約或作\\布果蘇克
達巴哈界圗\\作博果蘇克</sm>為第五小叚<sm>同治九年烏里\\雅蘇臺界約</sm>以柏郭蘇克至烏蘭達巴哈迤西之大阿勒泰嶺西麓為第六小叚
<sm>同治八年科\\布多界約</sm>以大阿勒泰嶺西麓至賽里烏蘭為第七小叚<sm>光緒九年科\\布多界約</sm>以賽里烏蘭至哈巴爾蘇為第八小
叚<sm>同治九年塔爾\\巴哈臺界約</sm>以哈巴爾蘇至阿勒島<sm>即阿拉\\套山</sm>之喀拉達巴罕為第九小叚<sm>光緒九年塔爾\\巴哈臺界約</sm>以喀拉達巴罕
<sm>即喀爾\\達板</sm>至那林哈勒噶<sm>界圗作那\\林濶勒</sm>為第十小叚<sm>光緒八年\\伊犂界約</sm>以那林喀勒噶<sm>即那林哈\\勒哈河</sm>至喀克善山<sm>與別牒里\\山相近</sm>為
第十一小叚<sm>光緒八年喀\\什噶爾界約</sm>以喀克善山<sm>又名愛里庫庫爾圗克又名\\貢古魯克又作廓克沙勒山</sm>至鳥仔別里山口為第十二小叚<sm>光緒十\\年喀什
噶爾\\界約</sm>都凡三大叚十二小叚自鳥仔別里山口以南即未經分定之帕米爾過帕米爾則中俄之界已畢當與
英屬交界尚未勘劃<sm>此十二小叚即可為\\編譯界圗之新例</sm></p>
<p>一中俄界約康熙雍正乾隆所立但有滿蒙文俄文而無漢文咸豐所立間有譯成漢文者同治以来始皆@用漢
<pb 三a><rh>卷十七　界務</rh>
文凡由滿蒙文或俄文譯出之約各本所載字句往往殊異<sm>西人於我國各約多有通行傳刊之本以供設交陟\\所考究其英法文中俄交界各約類皆從俄文譯傳</sm>
茲編所錄統據譯署所刊中俄約章會要及續編惟乾隆三十三年一約新從法文譯署所未刊</p>
<p>一界約最重地名而地名譯字難期畫一各書各圗不同無論矣即界約之中此約與彼約不同甚或一約之中前
後互異驟讀之不知即為一地良由我國向無一定圗籍而邊界地名又非人人所誦說也今取洪氏界圗地名
異文注於約文之下將来圗學大開不能不以洪圗為嚆失庻可依文覓圗<sm>洪圗三十五幅縱七幅橫五幅縱以\\一二三四五六七為號橫以金木水
火土為號凡注言金一者即縱第一橫第一也言木一者縱第一橫第二\\者也洪氏之圗近今方出故尚未甚大重於世然有功於中國學者非細</sm>至各約互異處亦擇要加注以資貫串
又地名數字數十字連屬書寫無從知若干字為一地名共有若干地名今證以各圗各書参以洋文為之離析
句讀取便讀者間有一二洋文圗籍無可檢對姑從蓋闕<sm>洋文地名無論若干聲音大都祇為一字其字首一字\\母必又大書以別於常字其或為沙濱達巴哈之類雖
沙濱二音為一字達巴哈三音為一字而兩者之\\間必加一小畫以示連屬故洋文地名無誤讀者</sm>界約與地圗相輔而行我康熙乾隆兩朝　內府輿圗均不經
見江陰李氏摹刊六十四幅之本<sm>有蒙古新畺而不\\及界綫以外各地</sm>湖北官刊三十二卷之本<sm>@及界\\外地</sm>根據　內府為大一統之
圗世稱善本然今昔界綫逈殊厯年所定界約地名山名水名論今日雖已在界上而昔日則均在內地無如求
之圗中往往無有即據音諦審亦或偶得而道里方向終與約文不相脗合每次分界立約必有圗附麗藏於盟
府亦不得見且聞其圗不盡據經緯綫測繪<sm>凡地圗不按天度經緯綫者萬無準理即世俗所謂開方每方若干\\里者其僅繪一村一邑則可若圗至二三百以外地面亦不能取準</sm>
自光緒十六年出使大臣洪侍郎譯印界圗而中國始有通行之交界專圗有益實非纖細雖所據之俄文原圗
初非彼國極精之本於科布多以西交界尚多缺漏而舍此更無足據之圗故恂所斠注一以洪圗為本</p>
<p>一界約地名但又漢文而無洋文若撰一洋文書牘而譯員未悉地名之原洋文僅據漢音配譯必難脗合一有舛
錯或因之貽誤大局不可不慎玆據俄文各圗將約中地名之見於圗者注以漢文別錄於後於譯務不無裨益
惜不見於圗及未見洋文原約者尚多如取譯署所藏圗約原本按名補之尤成全璧</p>
<p>一此書凡頂格書及下一格書者皆界約原文約內夾注及約文後下二格書者皆恂所考錄</p>
<toc>
<h 2>界約目錄</h>
<pb 三b><rh>卷十七　界務</rh>
康熙二十八年黑龍江界約<sm>大臣索額圗\\在尼布朝定</sm>
咸豐八年愛琿條約<sm>將軍奕山在愛琿城定</sm>
咸豐八年天津條約<sm>摘錄一條　大學士\\桂良等在天津定</sm>
咸豐十年北京條約<sm>摘錄二條　恭親王\\等在京城定</sm>
咸豐十一年勘分東界約記<sm>侍郎成琦在黑龍江定　中俄約章續編又刊有補譯烏蘇里河東界俄文約記\\按所謂俄文約記者本即勘分約記中之一篇初非另為一事故坿錄不專列也</sm>
光緒十二年重勘琿春東界約記<sm>左副都御史吳大澂\\副都統依克唐阿定</sm>
以上屬東界者凡六<sm>其二摘錄　天津約渾\\言界務非專指東界</sm>
雍正五年恰克圗界約<sm>尚書圗禮善在恰克圗\\定洋文謂在尼布楚定</sm>
乾隆三十三年修改恰克圗界約第十條<sm>此條中俄約章會\\要及續編所未載</sm>
以上屬北界者凡二
咸豐十年北京條約<sm>摘錄一條</sm>
同治三年勘分西北界約記<sm>大臣明\\誼定</sm>
同治九年烏里雅蘇臺界約<sm>大臣榮\\全定</sm>
同治八年科布多界約<sm>大臣奎\\昌定</sm>
同治九年塔爾巴哈臺界約<sm>大臣奎\\昌定</sm>
光緒七年中俄改訂條約<sm>摘錄三條　出使大臣曾\\紀澤在俄都森比德堡定</sm>
光緒九年科布多界約<sm>伊犂泰贊大臣升泰科布多帮辦<?>大臣\\額福在喀巴河賽<?>里烏蘭竒巴爾定</sm>
光緒九年喀巴河上約<sm>大臣升泰額福在薩雷烏連赤巴爾定　此與上一約同為一事同\\人同日同地所定面大意又屬相同但文義及地名書寫不同耳</sm>
光緒九年阿拉克別克河口約<sm>大臣額福在阿拉\\克別克河口定</sm>
光緒九年阿勒喀別克河口約<sm>大臣額福在阿勒喀別克河口定　此\\又與上一約同事同人同日同地所定</sm>
<pb 四a><rh>卷十七　界務　四</rh>
<sm>以上四約約章續編雖並列錯刊而標日則但云\\喀爾喀北界科布多界約蓋以一目括四約也</sm>
光緒九年塔爾巴哈臺界約<sm>大臣升泰在塔\\爾巴哈臺城定</sm>
光緒八年伊犂界約<sm>哈密幫辦大\\臣長順定</sm>
光緒八年喀什噶爾境東北界約<sm>巴里坤領隊大臣沙克都\\林札布在喀什噶爾城定</sm>
光緒十年喀什噶爾境西北界約<sm>大臣沙克都林札布在新瑪爾葛拉定\\約章續編標日有十年約無八年約</sm>
以上屬西界者凡十四<sm>其一摘錄\\其二重出</sm>
<sm>此外中俄約章尚有專主啇務者凡四一曰恰克圗市約五條乾隆\\五十七年所定也二曰伊塔通啇章程十七條咸豐元年所定也
三曰陸路通啇章程二十一條同治元年所定也四\\曰改訂陸路通啇章程二十二條同治八年所定也</sm>
</toc>
<pb 一a><rh>卷十八　界務</rh>
<h>五洲各國政治攷卷十八<sm>界務二</sm></h>
<p>康熙二十八年黑龍江界約</p>
<p>康熙二十八年領侍衛內大臣索額圗等與俄國使臣費岳多<sm>或作費<?>\\要多羅</sm>等在尼布楚議定和約六條<sm>尼布楚俄名\\䅣<?>爾臣斯克</sm></p>
<p ii>此約見　盛京通志一統志平定羅剎方畧會典事例諸官書字句各有小異今據譯署所刊中俄約章會要
本<sm>會要據經世\\文編錄刊</sm>定約之先大臣索額圗兩次奏稱尼布楚本係達呼爾總管倍勒兒故墟當以尼布楚為界等
因</p>
<p>聖祖仁皇帝論曰今以尼布楚為界必不與鄂羅斯則彼遺使貿易無棲託之所勢難相通爾等初議時仍當以尼
布楚為界彼使臣若懇求尼布楚可即以額爾古納為界等因欽此王大臣等遵諭集議奏定格爾必齊河額
爾古納河諸地立碑十二月<sm>二十\\八年</sm>丙子</p>
<p>命遣官立碑<sm>碑文即\\約文</sm>恂案尼布楚地屬俄國定於康熙時而湖北官刊輿圗尚繪於界內未知所本</p>
<p>一將由北流入黑龍江<sm>黑龍江西人概名曰阿穆爾江此約滿俄\\英法各文均稱為薩哈達江益用上稱</sm>之綽爾納<sm>洪氏界圗作輟爾那\\雅在本字排第三幅</sm>即烏倫穆河<sm>烏留穆木</sm>
<sm>三</sm>相近格爾必齊河<sm>郭爾畢\\檫木三</sm>為界循此河<sm>此河二字英法文\\均指明綽爾納河</sm>上流有石大興安嶺<sm>何秋濤朔方備秉謂徐元文集此\\下有嶺宇非是又謂興安即邱陵
之名乃滿洲語也或譯作孟安或譯作興安其實皆同蓋此嶺乃南北之大分水嶺坡坨漸高不覺其\\峻故滿洲呼為興安以是知石大興安之下不必有嶺字恂案洋文各約俱但言山嶺而無興安之音</sm>以至於海凡
嶺南一帶流入烏龍江<sm>即黑龍\\江也</sm>之溪河盡屬我界其以嶺北一帶之溪河盡屬俄羅斯界</p>
<p ii>綽爾納即烏倫穆據英法文約知為蒙古名至格爾必齊河乃中俄界碑著名要地當即圗郭爾畢擦地方
稍東之河河名地名相同洋圗可證我國載籍如水道提綱等書皆以鄂嫩河為黑龍江之上流俄人名石勒
喀河<sm>木\\三</sm>之處<sm>凡西人均\\名石勒喀</sm>中國尚呼為黑龍江故此烏倫穆<sm>句</sm>格爾必齊兩河按圗皆流入石勒喀而約文則言
入黑龍江也咸豐十年北京約始明言什勒喀<sm>即石\\勒喀</sm>何秋濤朔方備乘既辨約文石大興安之下不應有嶺字
又詳考所謂內外興安嶺者以實之今按何氏所稱之外興安嶺西人稱雅布羅諾威嶺<sm>水\\三</sm>朱格朱爾嶺<sm>金\\二</sm>者
是也何氏所稱內興安嶺西人稱黑龍江嶺<sm>木\\二</sm>者是也厯考西圗西書均無興安之名而西圗西書恰別有所
<pb 一b><rh>卷十八　界務</rh>
謂興安嶺者其一曰大興安嶺則額爾古納河以東有南北一帶直行之山為東西大分水嶺者是也<sm>水東流\\入松花
江水西流入\\額爾古納河</sm>其一曰小興安嶺則松花江西北有東西一帶橫行之山為南北小分水嶺者是也<sm>水北流入黑\\龍江水南流
入松\\花江</sm>自昔圗籍皆云興安嶺為中外界限而西人所稱之兩興安嶺皆在我今日界綫之內中外名稱歧異斷
不可執泥舊說謂中外以興安嶺為界轉至縮入內地也又據此約通行之英文法文亦均言格爾比齊河上
流一帶山嶺東至於海而不云興安可見黑龍江以北之山西人本不名興安嶺也或有以松花江直北黑龍
江外之都薩阿林嶺<sm>木\\一</sm>布連斯奇嶺<sm>木\\一</sm>為外興安嶺者亦非西人輿地家所通稱</p>
<p ii>西清黑龍江外紀據滿文原本譯載此約其第一條之末有惟烏地河以南興安嶺以北中間所有地方河道
暫行存放俟各還國察明後或遣使或行文再行定議云云數十字朔方備乘謂係雍正五年所定今考雍正
五年恰克圗界約第七條云烏帶河<sm>即烏\\地河</sm>等處前經內大臣松會議將此地暫置為兩間之地嗣後或遣使或
行文定議云云恂案所謂內大臣松者即康熙二十八年議定此約之內大臣索額圗<sm>乾隆五十八年黑龍江\\將軍明亮奏尼布楚原
委所謂松鄂托者即索額\\圗可為松索一人之證</sm>惟今本漢文約無此一叚明係當時脫漏證以英文法文亦俱有烏地河一帶再行
商定一叚與西清所譯正合<sm>英法各文均云山嶺不云興安嶺考烏地河水入阿瑪布<?>爾河在烏堪<?>河之西據\\此則西人不名橫行於黑龍江之北者為興安嶺尤無疑義如黑龍江外界有橫
行之興安嶺為中外交界則嶺外即界外而烏地\\河更在嶺北明屬俄國亦何必云再行定議乎</sm></p>
<p>一將流入黑龍江之額爾古納河<sm>阿爾古\\訥木三</sm>為界河之南岸為我屬河之北岸今為俄羅斯屬其南岸之眉勒爾客河
口所有俄羅斯房舍遷移北岸</p>
<p ii>額爾古納河北流入黑龍江有東西岸無南北岸而約言南北岸者蓋將近黑龍江處額河㣲曲而東或即以
此為南北岸歟眉勒客爾河界圗無有俄文新圗額河之濱有模察喀地方有河同名<sm>勉可作\\南岸論</sm>音與眉勒爾客
相近當即眉勒爾客河據此則當時黑龍江北岸雖以格爾必齊河為界而南岸如界圗石勒喀河以東額爾
古納河以西之地已屬俄羅斯矣</p>
<p>一雅克薩之地俄羅斯所治之城盡行除毀所居俄羅斯人民及諸物用聽撤往察汗汗之地<sm>雅克薩俄名阿\\勒巴沁木二</sm></p>
<pb 二a><rh>卷十八　界務</rh>
<p ii>雅克薩城在黑龍江北岸烏地河之東當時烏地河一帶雖俟續啇而雅克薩城則固已畫入界內矣</p>
<p>一兩國獵戶人等毋許越界如有一二小人擅自越界捕獵偷盜者即行擒拿送所在官司準所犯輕重懲處若十
數相聚持械捕獵殺人搶掠者必奏聞正法雖有一二人犯禁彼此仍相和好毋起釁端</p>
<p>一從前我國所有俄羅斯之人及俄羅斯所有我國之人仍留如舊不必遣回嗣後有逃亡者不許收留即行送還
一和好既定以後一切行旅有准令往來文票者許其貿易不禁</p>
<p ii>此約訂立之年正彼國令主大彼得羅親政之年<sm>彼得羅於康熙二十二年與兄宜萬同為俄王年方十歲宜\\萬亦所長無幾故山其姊索飛雅聽政宜萬先死是年彼得
羅方親\\理政事</sm>彼得羅雄才大略志在拓土其經營悉畢爾部亦始於此時<sm>烏拉嶺以東至於海濱\\之地西人呼為悉畢爾</sm>其後世開闢日盛
迨咸豐八年十年兩次與中國換約以烏蘇里河黑龍江為界悉畢爾土地愈廣較此約所定界址計中國
所割棄者東西極濶處十三度南北極長處二十三度<sm>緯度在赤道之北經度因之\\而狹故每度不足二百里</sm>此約已不廢而廢惟掌故
攸闗亦留心界務者所宜知也又此約洋文亦均六條但所敘不同第一條敘格爾必齊河烏地河額爾古納
河各交界<sm>即今第一\\第二條</sm>第二條敘撤去雅克薩城<sm>即今第\\三條</sm>第三條敘和好以後蠲棄前嫌<sm>為漢文\\所無</sm>第四條敘無許
越界<sm>無擒拿正\\法各語</sm>第五條敘仍令留居第六條敘准令貿易後附刻四體字碑<sm>滿洲字俄國\\字獵丁字　字</sm>及換約各語與所
譯漢文迥殊今此約已廢可勿深考矣</p>
<p>楊賓桞邊紀略曰威伊克阿林極東北大山也上無樹惟生青苔厚常三四尺康熙庚午<sm>二十\\九年</sm>與阿羅斯分
界鑲藍旗固山額真巴海等分三道往視一從亨烏喇八一從格林必拉入一從北海繞入立碑於山上碑刻
滿洲阿羅斯喀爾喀文朔方備乘謂或疑此事惟桞邊紀略載之他書皆未記述檢一統志　盛京通志皆不
載威伊克山之名疑當在極東北隅近海處或疑康熙時本無立威伊克山界碑之事楊賓草野傳聞未足為
據惟楊賓係康熙時人親至黑龍江所記必有所本格爾必齊河界碑係在黑龍江北岸額爾古納河界碑係
在黑龍江南岸皆在黑龍江一省西北之境其東北隅袤延數千里斷無不立界碑之理後来巡邊將弁惮於
遙遠不復巡𢟍故幾至湮沒失傳耳一統志　盛京通志皆止載格爾必齊一碑界而額爾古納界碑兩書皆
<pb 二b><rh>卷十八　界務</rh>
未載至威伊克阿林界碑尤為遠地其失載也固宜今額爾古納界碑巍然尚存豈得以志乘失載之故而疑
之乎何氏之言如此光緒十三年曹廷杰奉命游𢟍黑龍江邊外言通志載甯古塔東北二千七百二十里有
殿山又稱殿山觜上有二碑今特林<sm>在黑龍江將入海處或\\即尼澗<?>來斯克地方</sm>二碑一刻永甯寺記一刻宣德六年重建永甯寺
記皆述明太監武功及東海苦夷事其小碑之陰有二體字兩旁又各有四體字或即巴海等分界時所刻恂
案觀曹杰所繪地圗知特林在極東北隅則巴海等勒字於舊碑之上事亦可信惜無從得四體字拓本作一
證據耳</p>
<p>咸豐八年愛琿條約</p>
<p>咸豐八年四月十六日黑龍江將軍奕山會同俄國東悉畢爾將軍岳福在愛琿城議定和約三條</p>
<p>一黑龍江松花江左岸<sm>凡水岸分左右者如水為東流則北岸為左南岸為右水為西流則南岸為左\\北岸為右水為南流則東岸為左西岸為右水為北流則西岸為左東岸為右</sm>由額爾古納
河至松花江海口作為俄羅斯國所屬之地右岸順江流至烏蘇里河<sm>木一\\水一</sm>作為中國所屬之地由烏蘇里河往彼
至海所有之地此地如同接連兩國交界明定之間地方作為兩國共管之地由黑龍江松花江烏蘇里河此後只
准中國俄國行船各別外國船隻不准由此江河行走黑龍江左岸由精竒里河<sm>水\\二</sm>以南至豁爾莫勒津屯原住之
滿洲人等照舊准其各在所住屯中永遠居住仍著滿洲國<sm>即中\\國</sm>大臣官員管理俄羅斯人等和好不得侵犯</p>
<p ii>此條中凡分三事自約首至作為兩國共管之地為黑龍江北岸割隸俄屬事自黑龍江松花江云云至不准
由此江河行走為松花江行船事自黑龍江左岸云云至末為旗屯事</p>
<p ii>由烏蘇里河往彼至海所有之地此地如同接連兩國交界明定之間地方作為兩國共管之地云云其時烏
蘇里河口以北盡入俄國境而沿河而南凡河東橫至海濱數百里之地俄人尚未敢公然割去而其意在侵
吞已於約文流露不然此地北連俄國誠有明定之界界綫以南自應盡屬中國何所謂接連兩國乎何所謂
交界之間地方乎即何所謂兩國共管之地乎越二年北京立約始悍然割去耳</p>
<p ii>此條一則曰黑龍江松花江左岸滿蒙文俄文英法各文均但言黑龍江不兼<?>言松花江再則曰松花江海口
<pb 三a><rh>卷十八　界務</rh>
滿蒙文俄文英法各文亦無有松花江字至下文黑龍江松花江烏蘇里河三水并稱敘行船一事滿蒙文俄
文英法各文始均有松花江字是換約時既允其以在外之黑龍江為界又允其於在內之松花江行船顯分
二事不相牽涉也自漢文增出兩松花江字讀者幾疑黑龍江本兼<?>有松花江之名不然松花江安得有海口
且又疑允其行船之松花江即允其劃界之黑龍江不然何以首句黑龍江即與松花江並書果如此說則松
花江行船本非我國所願未始不可據字義以挽回無如滿蒙文俄文原約本極分晰不如漢文兩松花江之
含混也松花江行船事始於此約俄恐英分其利故特明言不准各外國行船意在獨擅運載利益屢議興辦
堅執成約極為注重我國𢟍年辨論未允而欲其遂輟此謀恐非易易光緒七年改訂條約時思有以補救之
爭辨不遺餘力而俄人終不稍讓不得已而為調停之舉曰申明曰如何照辨<sm>原約摘\\錄附后</sm>俄人以有約在先視為
固有之利無從追奪且重言以實之或謂經世出使大臣辨駁已將咸豐八年愛琿約中松花江行船一叚廢
去者誤也</p>
<p ii>黑龍江左岸原住滿洲人等照舊居住近今公牘所稱江左旗屯者是也曰原住曰所住繹洋文語意謂所有
滿洲人等當立約時已在彼處居住者嗣後待之之道與未劃入俄界時同而後來之人不預此數<sm>所謂\\原住</sm>各屯
相距中間空地亦不預此數<sm>所謂\\所住</sm>此近年蘇忠阿墾地納租一案之所由起也<sm>蘇忠阿即於屯間空地墾\\種且在同治以後遷住</sm>且此
一片土究已歸入俄國其所謂仍著滿洲國大臣官員管理者非謂中國尚有轄治土地之權而謂中國尚有
保護人民之權或以為精竒里河以南至豁爾莫勒津屯一帶尚屬中國者非也近議劃溝為界色各屯於內
俾各屯滋生餘丁得耕墾屯間空地而不越溝外辦理亦未就緒</p>
<p>一兩國所屬之人互相取和烏蘇里黑龍江松花江居住兩國所屬之人今其一同交易員等在兩岸彼此照看
兩國貿易之人</p>
<p ii>烏蘇里河黑龍江兩水中俄以水為界自有官員在兩岸照看若松花江為中國獨有地安能有俄官在江
岸乎約語含混不可不防</p>
<pb 三b><rh>卷十八　界務</rh>
<p>一俄國結聶喇勒固畢爾那托爾<sm>官名譯者通\\稱為總督</sm>木喇福<sm>音義\\未詳</sm>岳福中國鎮守黑龍江等處將軍奕山會同議定之條
永遠遵行勿替等因俄國結聶喇勒固畢爾那托爾木喇福岳福繕寫俄羅斯字滿洲字親自畫押交與中國將軍
宗室奕山並中國將軍宗室奕山繕寫滿洲字蒙古字親自畫押交與俄羅斯國結聶喇勒固畢爾那托爾木喇福
岳福照依此文繕寫曉諭兩國交界上人等</p>
<p ii>此約滿蒙俄文合璧俄國有出售者英文法文則各國傳刊之本也</p>
<p i>附錄光緒七年中俄改訂條約第十八款</p>
<p i>按照一千八百五十八年五月十八日即咸豐八年在愛琿所定條約應准兩國人民在黑龍江松花江烏蘇里
河行船並沿江一帶地方居民貿易現在復為申明至如何照辦之處應由兩國再行商定</p>
<p>咸豐八年天津條約<sm>摘錄\\一條</sm></p>
<p>咸豐八年五月初三日天津立約十二條</p>
<p>第九條　中國與俄國將從前未經定明邊界由兩國派出信任大員秉公差勘務將邊界清理補入此次和約之
內邊界既定之後登入地冊繪為地圗立定凴據俾兩國永無此畺彼界之争</p>
<p ii>當咸豐季年俄人於中亞細亞回部各地併吞未廣是西畺與我國接壤處尚少此約所云從前未經定明邊
界正暗指東畺烏蘇里河以東橫至於海之地故十年北京立約遂劃入彼界</p>
<p>咸豐十年北京條約<sm>摘錄\\二條</sm></p>
<p>咸豐十年十月初二日北京立約十五條</p>
<p>第一條　議定詳明一千八百五十八年瑪乙月<sm>俄國五月繆祐孫俄游彙編謂三月曰瑪乙五月曰梅恂\\案<?>俄國三月曰瑪爾塔五月曰瑪乙此實五月非三月也</sm>十六日
即咸豐八年四月二十一日在愛琿城所立和約之第一條遵照是年伊云月<sm>俄國\\六月</sm>初一日即五月初三日在天津
地方所立和約之第九條此後兩國東界定為由什勒喀<sm>石勒喀\\木三</sm>額爾古納<sm>阿爾古\\訥木三</sm>兩河會處即順黑龍江下流至
該江烏蘇里河會處<sm>言黑龍江於烏蘇里河合\\流處也烏蘇里河口木一</sm>其北邊地屬俄羅斯國其南邊地至烏蘇里河口所有地方屬中國
<pb 四a><rh>卷十八　界務</rh>
<sm>此即愛琿約\\所定之界</sm>自烏蘇里河口而南上至興凱湖<sm>水\\一</sm>兩國以烏蘇里<sm>木一\\水一</sm>及松阿察<sm>水\\一</sm>二河作為交界其二河東之地
屬俄羅斯國二河西屬中國自松阿察河之源兩國交界踰興凱湖直至白稜河<sm>水\\一</sm>自白稜河口順山嶺至瑚布圗
河口<sm>水\\一</sm>再由瑚部圗河口順琿春河<sm>水\\一</sm>及海<sm>句</sm>中間之嶺至圗們江口<sm>火\\一</sm>其東皆屬俄羅斯國其西皆屬中國兩國
交界於圗們江之會處及該江口相距不過二十里且遵天津和約第九條議定繪畫地圗內以紅色分為交界之
地上寫俄羅斯國阿＠巴@瓦＠噶@達@耶＠熱@皆@伊＠亦＠喀＠拉@瑪＠那＠倭＠帕＠啦＠薩＠土
＠烏@等字頭<sm>洋文字頭僅配漢音最易混淆\\故將原洋文字頭注於每字下</sm>以便易詳閱其地圗上必須兩國大臣畫押鈐印為據</p>
<p>上所言者乃空曠之地遇有中國人住之處及中國人所占魚獵之地俄國均不得占仍准中國人照常漁獵</p>
<p>從立界牌之處永無更改並不侵佔附近及他處之地</p>
<p ii>烏蘇里河以東至於海濱之地是年始畫定界址屬於俄國即今俄屬東海濱省南半繁盛之區而昔日所謂
空曠之地也</p>
<p ii>順琿春河及海中間之嶺至圗們江口一語蓋謂琿春河以東海岸以西中間有南北直行分水嶺一道中俄
即順嶺為界直至圗們江口嶺西水流入琿春河者為中國地嶺東水流入海者為俄國地其界址南境盡處
距圗們江海口尚有二十里之遠此二十里乃俄國與朝鮮交界故中俄約內不詳敘或謂圗們江東之地至
光緒十三年始屬俄國者非也</p>
<p>第三條　嗣後交界遇有含混相疑之處以上兩條<sm>指第一二兩條也\\第二條見卷四</sm>所定之界作為觧證至東邊自興凱湖至圗
們江中間之地西邊自沙濱達巴哈至浩罕中間之地設立界牌之事應如何定立交界由兩國派出信任大員秉
公查勘東界查勘在烏蘇里河口會齊於咸豐十一年三月內辦理<sm>十一年五月侍郎\\成琦辦理此事</sm>西界查勘在塔爾巴哈臺會
齊商辦不必限定日期所派大員等遵此約第一第二條將所措各交界作記繪圗各書寫俄羅斯字二分或滿洲
字或漢字二分共四分所作圗記該大員等畫押用印後將俄羅斯字一分或滿或漢字一分共二分送俄羅斯收
存將俄羅斯字一分或滿或漢字一分送中國收存互换此記文地圗仍會同具文畫押用印當為補續此約之條</p>
<pb 四b><rh>卷十八　界務</rh>
<p>咸豐十一年勘分東界約記</p>
<p>咸豐十一年五月二十一日倉場侍郎成琦會同俄國大臣在黑龍江定界記文</p>
<p ii>此但本十年之北京約設立界牌於地址初無出入</p>
<p>咸豐十一年五月二十一日俄國全權大臣中國大臣會齊在俄文土爾必拉即白稜河口地方兩國之大臣會同
畫押用印在交界之圗上書寫俄羅斯字及滿洲字二分共二圗補入上年在京續定和約條內並四分圗與記文
<sm>此記文當時漏未譯出光緒@年以後補譯即中俄約章續\\編所謂補譯烏蘇里河東界俄文約記者即是也附錄於後</sm>交界道路記文<sm>即本約所\\附見後</sm>自烏蘇里河至圗們江口此
四分圗內書寫俄羅斯字二分書寫漢字二分共圗四分亦補入上年在京續定和約條內此六分圗彼此相對兩
國大臣全行知悉相符俄國大臣持書寫俄羅斯字及滿洲字地圗一分中國大臣持書寫俄羅斯字及滿洲字地
圗一分彼此互換用印畫押又互換漢字俄羅斯字交界地圗四分彼此换給之後兩國大臣將圗四分記文二分
<sm>即補譯\\之記文</sm>交界道路記文二分俱行鈐印畫押將此記文道路補入上年續定和約條內永遠遵行勿替</p>
<p i>交界道路記文</p>
<p i>中國與俄國詳細按著去年諾雅布爾月<sm>俄國十\\一月</sm>初二日所定和約第一條第三條內之記文<sm>譯洋文語氣此處\\言按照北京約第
一條定界並按照第三條\\作記即謂此篇記文也</sm>和約之第一條內自烏蘇里河口而南上至興凱湖兩國以烏蘇里及松阿察二河原
係舊有之河作為交界其二河東之地屬俄羅斯國二河西之地屬中國自松阿察河源兩國交界踰興凱湖直
至白稜河照圗上所畫紅色所寫俄字字頭定在交界即在烏蘇里河口西立界碑一個牌上寫俄國耶@字頭
<sm>蓋除去阿巴瓦噶\\達五字頭不用</sm>並寫上界牌漢文及松阿察河源西岸旱路上設立界牌一個上寫俄國亦@字頭並寫上界
牌漢文<sm>耶亦兩牌皆在\\興凱河以東</sm>照依和約自白稜河口順山領至瑚布圗河口自白稜河源順小澷岡水向東流入興凱
湖者係俄國界水向西流入穆楞河<sm>穆倫河\\水一</sm>者係中國界至橫山會處水向北流分入興凱湖及毛河<sm>墨河\\水一</sm>源水
向南分流入綏芬河<sm>水\\一</sm>自橫山會處直至綏芬河與瑚布圗河口應立界牌白稜河口北立界牌一個牌上寫俄
羅斯國喀@字頭並寫上界牌漢文小澷岡上向西北立界牌一個牌上寫俄國拉@字頭並寫上漢文界牌者
<pb 五a><rh>卷十八　界務</rh>
<sm>拉字界牌之西那字界牌之東地圗有瑪\\字界牌而記文不載於光緒十二年補立</sm>橫山會處立界牌一個上寫俄國那<?>@字頭並寫上界牌漢文<sm>此牌立\\處錯誤
於光緒十\\二年改正</sm>再由瑚布圗河口順琿春河及海中間之嶺至圗們江口其東皆屬俄羅斯國其西皆屬中國兩國交
界圗內紅色處與圗們江會處及該江口相距不過二十里自瑚布圗河口往上至瑚布圗河之源即順山嶺照
依和約在瑚布圗河口西邊立界牌一箇牌上寫俄國倭@字頭並寫上界牌漢文<sm>此牌立處錯誤於\\光緒十二年毀去</sm>對瑚布圗
河源山頂上立界牌一箇上寫俄國帕@字頭並寫上界牌漢文<sm>帕字界牌以南立字界牌以北光\\緒十二年漢立啦<?>字薩字兩界牌</sm>圗們江左邊
距海不過二十里立界牌一箇上寫俄國土@字頭並寫上界牌漢文<sm>此牌於光緒\\十二年更正</sm>俱按照圗上紅色為界因此
兩國地界既經分清為此特記</p>
<p>碑文</p>
此次會同查勘分界原為兩國和好今地界既經議定自應按照上年續定條約設立界牌以清界綫東界定為
由什勒喀<sm>句</sm>額爾古納兩河會處即順黑龍江下流至烏蘇里河會處其北邊地屬俄羅斯國其南邊地至烏蘇
里河口所有地方屬中國自烏蘇里河口南至圗們江口其東皆屬俄羅斯國其西皆屬中國上所言乃空曠之
地遇有中國人住之處及中國人所占漁獵之地俄國均不得占仍准中國人照常漁獵從立界牌之後永無更
改並無侵占附近及他處之地所有東邊界內原住之中國人民其向來謀生行走出入之路應聽其便俄國人
不得攔阻為此特立界牌永遠遵守兩國人民咸各知之毋違</p>
<p>補譯烏蘇里東界俄文約記</p>
<p>遵照一千八百六十年十一月初二日北京續增條約第一條第三條自烏蘇里河至海劃分俄國中國交界圗
此約第一條內載自烏蘇里河口至興凱湖兩國以烏蘇里及松阿察二河作為交界其二河以東之地即右岸
屬俄國二河以西之地即左岸屬中國自松阿察河之源兩國交界踰興凱湖直至白稜河即土爾畢喇<sm>即土爾\\必拉</sm>
自白稜河口順山嶺至瑚布圗河口遵照此約第三條應按俄國字頭建立界牌此河自成天然劃分兩國之界
而地理總圗上有紅綫及俄國耶熱皆伊亦喀等字頭<sm>耶熱皆伊亦喀六字頭乃地\\圗上記號而非界牌字號</sm>除烏蘇里河口及松阿察河
<pb 五b><rh>卷十八　界務</rh>
源已立字頭在河之左岸即以耶亦兩字頭為河之名毋庸建立界牌外其自白稜河口即土爾畢喇至瑚布圗
河口一帶順山嶺及河之分流入興凱湖及穆林河<sm>穆倫即\\穆楞</sm>處自成交界再順此嶺至嶺之會處即綏芬河水分
注穆林河及興凱河處作為交界再由此嶺會處直向瑚布圗河口其右流注綏芬河正對莫河<sm>墨河即\\毛河</sm>流注興
凱河之末處直過山嶺至瑚布圗河口作為交界此叚交界於白稜河口左岸建立喀字界牌注明俄文漢文字
音並交界方向自此以往西北於前之分流處建立拉字界牌亦均注明於興凱湖穆林河間之分流處即綏芬
河之分流一注興凱湖一注穆林河處建立那字界牌其自瑚布圗河口順此河上游至其末處及再遠分流各
處均按條約所載字頭辦理又於瑚布圗河口左岸建立倭字界牌於瑚布圗河源分流處建立帕字界牌於圗
們河<sm>即圗\\們江</sm>左岸距圗們河口中國二十里處建立土字界牌以上界牌均照前注明俄文漢文</p>
<p>其自瑚布圗河口順山嶺所有琿春河及海路至圗們江以東之地歸俄國管轄以西之地歸中國管轄所有之
界至圗們河上游中國二十里入海處為止並繪地圗內以紅綫作為兩國交界均經注明無悞布哩帖咧依省
<sm>布哩帖咧依當為通稱之東海濱省俄音布哩瑪司\\喀雅也布哩者譯言在裹瑪司喀雅者譯言海的</sm>總兵御前大臣廓<sm>洋文一字一音者甚少大約必數音始成\\一字姓氏尤必非一音此云廓者簡文耳
於洋文必尚未\\成字也後仿此</sm>管理駐防兵東畢悉爾省參<?>將布一千八百六十一年六月十六日上哩依羅格<sm>圗里羅\\格水一</sm>卡倫</p>
<pb 一a><rh>卷十九　界務</rh>
<h>五洲各國政治攷卷十九<sm>界務三</sm></h>
<p>光緒十二年重勘琿春東界約記</p>
<p>中國俄國為兩國東邊交界地方所立木牌有失毀之處一千八百六十一年即咸豐十一年所換地圗紅綫有簡
略不甚詳細之處恐兩國官民彼此誤會漸起争端中國會辦北洋事宜大臣都察院左副都御史吳大澂幫辦吉
林防務大臣琿春副都統依克唐阿俄國東海濱省巡撫兼<?>理軍務將軍佩帶寶星巴拉諾伏<sm>句</sm>辦地理圗衙門大
員佩帶寶星舒利經<sm>句</sm>幫辦軍務大員總理營務克拉多<sm>句</sm>南烏蘇哩界廓米薩爾<sm>官\\名</sm>馬秋甯<sm>句</sm>等各遵諭㫖會同
商辦兩國交界各事宜分列於後</p>
<p>一圗們江邊土字界牌年久失毀亟應補立依照一千八百六十一年即咸豐十一年所定交界道路記文重立土
字石牌議明立牌之地在該處山麓盡處江岸地方此處順圗們江至海灘俄里十五里計中國里三十里徑直至
海口俄里十三里半計中國里二十七里</p>
<p ii>舊約所謂圗們江左邊距海不過二十里立土字界牌本是約略之詞是牌又年久毀失咸豐十一年所換地
圗內英尺一寸係俄國二十五里當中國里五十里圗上界綫末處與海口想距幾及一寸係俄里二十餘里
以中國里計之實已四十五里與約文二十里之說不符光緒十二年再四辨駁始於沙草𡶶南越嶺而下至
正岡盡處監立土字界牌以江道計之照舊圗展拓十八里逕直里數不過十四里實測該處距圗們江出海
之口順水而下為中國里三十里計俄國里十五里陸路直量為中國里二十七里俄國里十三里半溯自咸
豐八年至光緒十年凡中俄立約勘界無不削地惟此一次為展界非蹙界且文義明白讀者易曉</p>
<p>二土字牌與帕字牌中間相隔太遠議明於俄鎮蒙古街<sm>水\\一</sm>與琿春交界之路添立拉@字界牌又於俄鎮阿濟密
<sm>火\\一</sm>與琿春交界之路添立薩＠字界牌又查一千八百六十一年原繪地圗有瑪字界牌交界道路記文缺此一牌
今議於拉字界牌西南大樹岡子俄境與甯古塔交界之路添立瑪@字界牌以上新立石牌三個至舊有之耶亦
喀拉那倭帕七個木牌亦一律換用石牌</p>
<pb 一b><rh>卷十九　界務</rh>
<p ii>此處添立之拉字界牌字當作啦說見第二叚道路記文後</p>
<p>三中國界內黑頂子地方舊有俄國卡倫民房議明於一千八百八十六年六月即光緒十二年五月遷回俄境兩
國勘界大臣各派委員前往該處交接明白</p>
四由土字界牌至圗們江口三十里與朝鮮連界之江面海口中國有船隻出入應與俄國商議不得攔阻巴大臣
已將此條凾商俄京總理衙門俟有復音再行補書於記文之後</p>
<p i>附錄俄國允不攔阻照會</p>
<p i>俄國烏蘇里界廓米薩爾照會與中國琿春副都統為知照事現於我們本月三十日接准東海濱省固畢爾那
托爾劄文內開飭<?>令本屬各官如有中國船隻由圗們江口出入者並不可攔阻等因劄飭前來將此照會貴副
都統願此事我兩國和好益敦可也一千八百八十六年賢特牙布里月<sm>俄九月卷五之怎帖巴爾月新提雅伯\\里月森提雅伯哩<?>月者皆作之九月也</sm>
三十日<sm>此照會用中國格式\\譯者以意為非真木</sm></p>
<p>五瑚布圗河口倭字界牌及綏芬河北山之那字界牌均與舊圗地叚不甚相符應否更換立牌之地俟兩國勘界
大臣親自履勘再行妥議辦理</p>
<p ii>倭字那字兩牌均經履勘更改記文見後</p>
<p>六自琿春交界之長嶺子順分水嶺至圗們江口另繪分圗二分由兩國勘界大臣畫押鈐印後兩國各存一分自
長嶺以北至白稜河口亦應分作數叚各繪分圗二分俟舒利經督同俄員繪畫完工再於各圗上及各圗之道路
記文均由兩國勘界大臣畫押鈐印彼此互换以昭慎重</p>
<p>七現在新立石牌十一處各牌相去甚遠中間道路紛歧山林叢雜或有界限不清之處自應另作記號或　小溝
逐叚分別明白以補界牌之不足所立記號編作一二三四等字樣亦於各分圗內逐一注明較舊圗更為詳細</p>
<p ii>界牌之外凡立二十六記號</p>
<p>八以上石界碑十一處及各處所立記號每處各繪細圗二分俟將來一律完竣由琿春副都統與廓米薩爾會同

<pb 二a><rh>卷十九　界務</rh>
鈐印以一分咨呈北京總理各國事務衙門以一分寄呈俄京存案備查</p>
<p ii>此次界圗雖未見有通行然知其一本光緒十年即一千八百八十四年俄文精圗加以測繪必足以為證據
以上八則商議妥洽兩國官民益敦和好永無疑忌之心將此記文繕寫俄文滿文漢文各二分以滿文為主俱湏
畫押鈐印附於一千八百六十一年所定交界道路記文之後永遠遵守勿替</p>
<p i>查勘兩國交界第一叚道路記</p>
<p i>兩國勘界大臣查明第一叚交界係照一千八百八十四年<sm>光緒\\十年</sm>俄國派員測繪圗樣自圗們江起至長嶺之天
文臺止此嶺界乎俄國琿春卡倫及中國二道河卡倫<sm>火\\一</sm>之間為琿春<sm>句</sm>巖杵河<sm>均火\\一</sm>往来大道計新立土字<sm>洋\\文</sm>
<sm>見\\前</sm>界牌之地至天文臺俄里六十五里半約中國里一百三十一里圗上紅綫俱順分水嶺為界水向西流入圗
們江者屬中國水向東流入海者屬俄國自土字界牌以南順圗們江至海口計俄里十五里約中國里三十里
陸路直量至沙灘末處計俄里十三里四百五十五薩仁約中國里二十七里有竒所立土字石界牌髙一薩仁
約中國尺七尺有竒寬俄寸十寸約中國十五寸厚俄四寸約中國六寸一面刻俄文土字一面刻漢文土字
牌三字旁立年月牌下入土深一俄尺約中國二尺三寸四周地基用堅石築成外掘深溝填以碎石灌灰漿
以期經久自土字牌西北越嶺經哈桑湖之西至沙岡子北立第一記號<sm>即約記第七條所謂各牌相去或有界\\限不清之處另作記號以補界牌之不
足編作一二三四\\等字樣者是也</sm>計八里一百薩仁又北一里六十五薩仁折而西北四里一百三十五薩仁順沙土岡至依岡
觜立第二記號又東南繞水窪折而北至巴啦諾伏山<sm>即以人姓\\為山名</sm>自山迤北再折而東至巴爾巴什山又東北至
罕竒<sm>句</sm>英安河往来之道立第三記號計十三里四百六十五薩仁又西北順平岡二里四百薩仁立第四記號
又西北踰數小山至馬邱甯山<sm>即馬秋甯亦以\\人姓為山名</sm>二里一百五十薩仁即於山下平坡立第五記號又西北六里二
百八十五薩仁順平阜而下踰小溝數處至黑頂子往巖杵河之道立第六記號又西北至虎山即小黑頂子山
又西南至麓山即大黑頂子山折而西北越大嶺路窄而陡至克拉多山<sm>亦以人姓\\為山名</sm>由此山繞珠倫河上游折而
東再折而北在嶺上立第七記號此嶺不髙而山徑至仄距第六記號二十里四百七十五薩仁由此東北三里
<pb 二b><rh>卷十九　界務</rh>
二百八十薩仁又北一里六十五薩仁又折而東三百三十薩仁即一千八百八十四年所立之天文臺作為第
八記號以上里數皆俄里俄國一里約中國二里俄國一薩仁約中國七尺有竒惟天文臺用磚叠髙以堅石為
基址其餘記號皆用土砌成圓墩周圍掘溝墊以石塊上立小石牌刻一二三四等字樣此記繕寫滿文漢文俄
文各二分並照以上界綫繪成地圗二分均由兩國勘界大臣畫押鈐印將此記文地圗各存一分為據</p>
<p ii>此約所載地名極為詳細至道路夷險林木踈蜜亦逐一詳記開中國界約未有之式　此約所載水名亦有
見於湖北官刻輿圗者興凱湖<sm>句</sm>圗們江<sm>句</sm>穆稜河<sm>句</sm>綏芬河<sm>句</sm>琿春河<sm>句</sm>無論矣如瑚布圗即胡卜土<sm>句</sm>蒙
古街即蒙古<sm>句</sm>阿濟密即額集米<sm>句</sm>巖杵即額楚<sm>句</sm>珠倫即珠克渣<sm>句</sm>墨河即們江<sm>句</sm>惟方向不能與約文脗
合則圗之䟽非約之誤也</p>
<p i>查勘兩國交界第二叚道路記</p>
<p i>第二叚交界自長嶺天文臺第八記號起至蒙古街嶺之拉字界牌止計俄國一百二十一里四百九十七薩仁
此叚界道自長嶺四里順小嶺而行至陡嶺又二里至嶺下此嶺上下俱陡即至俄國橫道河卡倫往來之小路
界道向東北四里順最窄之嶺折而東南至梯格羅威山即虎山其山中起尖峯頗陡四面多大石樹木自此向
東北三里半順大嶺𢟍層坡而下至佛多石嶺上<sm>火\\一</sm>於琿春往佛多石屯之路立第九記號<sm>記號統編數\\目不以叚分</sm>此處有
小石廟又有卡房計天文臺第八記號至此十四里三百零七薩仁自此處界道登山路益險峻順山而行下至
佛多石地方可以行車之路立第十記號此嶺上亦有小石廟係行人所立者計第九記號至第十記號四里三
百一十薩仁又東行峻坂層累而上折而南至綽勒乃山即黑山左右林木深蔚上多石峯又東折而北至立第
十一記號之嶺為琿春至巖杵河往來路口第十記號至此十四里四百五十七薩仁自此處界道順童山而東
繞過巖杵河源幾處於巖杵河上游往琿春之路側立第十二記號計七里二百七十七薩仁自第十二記號仍
順分水嶺行至棘<?>心河源漸下至低處嶺樹綿亘有由𣗥心<?>河往頭道溝之路自此處界道東南行折而東至立
第十三記號之處計距第十二記號十七里一百零二薩仁此十二至十三記號中間以嶺為界嶺陰係中國地
<pb 三a><rh>卷十九　界務</rh>
林木@義嶺陽係俄國<gap>而已自第十三記號向西北順分水嶺三里至阿勒亞偺諾伏河第一嶺上
<gap>可通騾䭾又三里折而東北至立第十四記號之處距第十三記號八里七薩仁阿勒亞偺諾伏河源出此
山麓界道自此向東南折而東至阿勒亞偺諾伏河第二嶺有騾䭾道又東南行一里折而東北至阿吉密嶺上
亦有騾䭾往來之道立第十五記號計第十四記號至此十里三百三十五薩仁自第十三記號至第十五記號
十八里林木相間又東半里折而北四里半又折而西二里半又北一里半至立薩字石牌處即琿春與阿吉密
<sm>即阿\\濟密</sm>往來路口界牌之東有阿吉密邊卡計第十五記號至薩字界牌九里七十五薩仁自此處北行順嶺脊折
而東四里繞河吉密河上游折而北一里半至西吉密往琿春行走之路立第十六記號計薩字界牌至此十六
里四百六十五薩仁又東北順嶺而上道經密林其東山勢壁立自此直北至蒙古衛<?>之嶺立拉字石界牌與第
十六記號相距十八里一百六十二薩仁以上所記兩國界綫均經詳細測量繪成地圗共二分為第二圗</p>
<p ii>此第二叚道路記有拉字界牌而下文第六叚道路記又有拉字界牌初<?>乎二牌同名然洋文固顯分二字也
按第二薩字拉字兩界牌本係據咸豐十年北京條約補立<sm>十一年勘界立\\牌無此二@</sm>北京條約本作有口旁之啦故吳
大臣原記原圗亦均作有口旁之啦刻本偶脱去口旁遂致二牌相混啦牌在南拉牌在北相去懸殊不可不
辨　第二叚啦牌洋文＠第六叚拉牌洋文作＠<?></p>
<p i>查勘兩國交界第三叚道路記</p>
<p i>第三叚交界自拉字界牌起至烏紗溝口<sm>無紗溝\\水一</sm>即瑚布圗河口止順分水嶺及瑚布圗河下游共計俄里一百
二十八里三百四十五薩仁界道自拉字界牌五里半向東北樹少之嶺此嶺介于蒙古@河之兩源及琿春河
兩河之間自此折而北二里半順髙石嶺而行又自拉字界牌九里界道仍向北至老松嶺上有小岡左右皆峻
嶺東最險自拉字界牌十一里所經山林俱有林木及泥淖難行之處自拉字界牌十八里有中國琿春河一帶
小路此路先順界道之嶺向北行八里東入俄國轄境後又繞至帕字界牌處帕字界牌立於琿春河昂邦畢拉
河<sm>安巴畢喇\\河水一</sm>瑚布圗河三源之分水嶺上即老松嶺帕字界牌之處有小路二條其一向中國琿春之路其一往
<pb 三b><rh>卷十九　界務</rh>
瑚布圗河之道自拉字界牌至帕字界牌三十二里二百七十五薩仁自帕字界牌向西二里一百三十薩仁界
道由小河下行至瑚布圗河又由瑚布圗河西北行九里有中國界內所出兩小河之口界道又由瑚布圗河下
游向北直至河口自帕字界牌至瑚布圗河六十五里河之左右兩岸有險峻之處亦有懸崖林木折而北行林
木漸稀境界漸寬又三十一里地土平衍有墾種之田河之兩旁山根險峻樹木扶踈此間有河𣻢河沒通河之
岸林木相間自帕字界牌至瑚布圗河口九十六里七十薩仁以上界道測量準則詳細繪圗二分為交界三圗
查勘兩國交界第四圗道路記</p>
<p i>兩國交界第四叚自瑚布圗河口起至那字界牌止此叚界道直綫向西北照子午向偏西十二度四分三秒計
俄里七十里二百五十四薩仁自瑚布圗河口界道直綫過綏芬河<sm>水\\一</sm>北岸經平野至陡崖即於此山界道立倭
字界牌距瑚布圗河口二里九十五薩仁界道直綫二十里內越嶺數重其間有數小河流入八道河子<sm>水\\一</sm>距倭
字界牌七里一百薩仁之處將第十七記號立於髙山之上自此二里一百七十薩仁界道直綫經溝下過昨羅
塔牙小河即東大川自第十七記號行十三里一百六十薩仁於嶺脊髙處立第十八記號此二記號之間樹木
稀少自此山路窄險嶺上有林木自第十八記號行十三里三百七十五薩仁過水曲律川河又踰一嶺經佛倫
喀河源<sm>倭林喀\\河水一</sm>沿河直行過數小溝有二溝入佛倫喀河自此過小河涉平岡至第十九記號將此記號立於嶺
之高處自第十八記號至第十九記號相距二十六里八十五薩仁自此界道直綫下嶺至陷泥溝經過入佛倫
喀河之小河復踰嶺過數小山又越數溝沿佛倫喀河之分流計七里三百六十薩仁渡佛倫喀河自此沿小溝
直至平嶺立第二十記號自第十九記號至此十里四百七十五薩仁自此界道直綫沿佛倫喀河過數溝由小
綏芬河<sm>水\\一</sm>佛倫喀河之分水嶺直至那字界牌距第二十記號十里三百三十九薩仁自倭字界牌至那字界牌
六十八里一百五十九薩仁那字界牌係立於平岡小峯之嶺此山東北下臨東岔河之坡為最陡以上所記界
道詳細測量繪成地圗二分作為交界第四圗</p>
<p>查勘兩國交界第五叚道路記</p>
<pb 四a><rh>卷十九　界務</rh>
<p>兩國交界第五叚自那字界牌起順分水嶺至瑪字界牌止計俄里七十七里二百五十薩仁界道自那字界牌
處向西南順平岡疎林四百一十五薩仁而下山坡之西小綏芬河之東經東岔河源又折而西北一里四百三
十五薩仁折而北三里十五薩仁嶺窄林密此嶺有二陡坡下臨有小綏芬河及東岔河又二里二百二十薩仁
西北至高山巔界道折而北二里三百五十薩仁順寬嶺而行山路漸低又越一嶺高而窄下臨小綏芬河及東
岔河之源界道又折而西三里四百四十五薩仁嶺上有松下臨二河又折而西五里二百六十薩仁順平岡而
行此嶺西臨綏芬河不甚陡東臨西陽河<sm>綫河\\水一</sm>甚險界道折而西二里三百七十五薩仁迤南至平岡又折而北
一里一百薩仁至綏芬河西陽河穆稜河之分水嶺上立第二十一記號距那字界牌二十四里一百一十五薩
仁由此北行一里一百三十五薩仁界道漸低至二平坡有林水之嶺折而東北七里一百八十五薩仁界道在
平岡疊阜間此處係穆稜河北坌河水所由分又一里三百五十五薩仁折而東南又折而東北十一里二百七
十薩仁至小西陽河源立第二十二記號距二十一記號二十一里四百四十五薩仁自此界道九里四百七十
薩仁東至嶺上有林木土阜又東九里一百八十薩仁順平山而行在此山之麓立第二十三記號此處係入大
沙河子<sm>大樹河\\子水一</sm>之喀滅諾什喀河源及入黃泥河子之數小河源相去不遠距二十二記號十九里一百五十薩
仁自此界道向東北八里二百九十薩仁順石嶺而行寬窄相間又折而東一里三百四十五薩仁山勢漸陡又
一里四百零五薩仁至老虎山在此山下平岡立瑪字界牌距此一百三十薩仁有自大沙河子至黃泥河子之
路自第二十三記號至瑪字界牌十二里四十薩仁以上所記界道詳細測量繪成地圗二分作為交界第五圗
查勘兩國交界第六叚道路記</p>
<p>第六叚界道自瑪字界牌起至白稜河入興凱湖之口止計俄里九十里四十五薩仁自瑪字界牌二百五十薩
仁界道向東北至於山岡折而東南三里路多峻險樷樹間蹊徑偪窄嶺盡下行折而東順平嶺四里一百一十
薩仁折而北三里一百六十薩仁山高而平又東北二里一百十五薩仁至山麓仍向東北十九里四十五薩仁
即順山脊而行至波爾沙牙山其間一山有石峯其一山有林木山北有中國之黃泥河子入穆稜河山南有數
<pb 四b><rh>卷十九　界務</rh>
小河入於西陽河距波爾沙牙山一里一百二十五薩仁之處即俄界之尾伊諾庫爾喀溝有通中國穆稜河地
方小路波爾沙牙山係畢羅畢唎昨瓦牙河及尾伊諾庫爾喀溝之所自出由波爾沙牙山界道折而北三里四
百九十薩仁至無名山此山四面峻嶺北有林木為黃泥河子大烏沙竒河<sm>大烏薩赤\\河水一</sm>所自出大烏沙竒河流入
興凱湖自此山界道折而西經大烏沙竒河之上游二里三百六十五薩仁又折而北七里四百零五薩仁界道
由窄嶺與大烏沙竒河並向東北行左右險峻有林木由此嶺經平岡漸下折而東九里一百薩仁至小平岡此
山係什羅喀牙溝即圗拉河源<sm>又名白\\稜河</sm>所自出自此界道折而東北十六里四百三十薩仁順平岡而行至拉字
界牌山勢平衍形如野甸即穆稜河白稜河分水之嶺計自瑪字界牌順分水嶺至拉字界牌七十二里四百七
十薩仁界道又自拉字界牌山岡平處計四百薩仁經白稜河源順溝下行一里四百薩仁即順白稜河十四里
二百七十五薩仁至入興凱湖之口將喀字界牌立於白稜河之北岸距河口上游一百二十四薩仁又距圗哩
河之口一里五十薩仁計自拉字界牌至喀字界牌十六里四百五十一薩仁再自拉字界牌至白稜河口十七
里七十五薩仁以上所記界道詳細測量繪圗二分作為交界第六圗</P>
<p>增訂兩國交界第六叚道路記</p>
<p>兩國勘界大臣議定增立交界記號第二十四二十五二十六三處於一千八百八十七年即光緒十三年立於
所定之地自瑪字界牌四十六里四百四十薩仁由平岡折而東行立第二十四記號距此九里一百薩仁有小
平岡係什羅喀牙溝所出之處立第二十五記號又距拉字界牌二里三百薩仁在白稜河岸立第二十六記號
將此增訂記文附於第六叚記文之後</p>
<p>查明更正倭字那字兩界牌記</p>
<p>兩國勘界大臣公同商議從前補立之那字界牌離瑚布圗河口太近又非橫山會處<sm>句</sm>小孤山上之倭字界牌
距瑚布圗河口太遠並非兩國交界按照條約記文兩牌均有錯誤此次更換石牌亟湏查明更正也現有舒利
經查出一千八百六十一年即咸豐十一年原立之那字木牌尚存半截上多朽爛牌下有碎石砌成基址其為
<pb 五a><rh>卷十九　界務</rh>
<p>界牌無疑該處迤西即係小綏芬河源交界道路記文內所稱橫山會處水向北分流入興凱湖及毛河源水向
南分流入綏芬河即此是也現因河水漲𤼵各山溝節節阻水車道難行新造石牌未能運往擬於原立那字界
牌之地先挖深坑用石填砌結實築成臺基中留牌孔二三尺深俟冬令冰道暢行再將那字石牌用車載至小
綏芬河源拉運上山其地山勢并不陡險易於搬運屆時再由兩國邊界大員派員監立可也自橫山會處至瑚
布圗河口應用天文測算之法做一直綫其間有林木叢雜之處則砍樹為路有高岡阻隔之處則築土為墩有
道路紛岐之處則挖溝為記仍將各處記號挨次編定數目嵌立小石牌悉由舒利經督率經理中國派員隨同
照料其補立錯誤之那字木牌即行毀廢現在新刻之倭字石牌應照交界道路記文設立瑚布圗河口該處淺
灘又恐河水盛漲沖壞牌座今議於大綏芬河北岸山坡高處準對瑚布圗口建立倭字石界牌其小孤山由原
立木牌亦即毀去以免誤會將此記文書寫滿文漢文俄文各二分以滿文為主由兩國勘界大臣畫押鈐印後
兩國各存一分附於前次會議記文之後</p>
<pb 一a><rh>卷二十　界務</rh>
<h 1>五洲各國政治攷卷二十<sm>界務四</sm>
<p>雍正五年恰克圖界約</p>
<p>雍正五年九月初七日理藩院尚書圗禮善會同俄官伊立禮在恰克圗議定界約十一條　尚書圗禮善會同俄
國哈屯漢<sm>名加他鄰第一即\\大彼得羅之妻</sm>所差俄使伊立禮議定兩國在尼布朝所定永堅和好之道<sm>此約既云在恰克圗定又\\云在尼布朝定證以洋文
知為在尼布朝定\\不在恰克圗定</sm></p>
<p ii>此約中俄約章會要所錄為現在通行之本以朔方備乘所載理藩院則例斠之字句意義均有殊異地名譯
字不同更無論矣然取以參<?>證頗可相為發明</p>
<p>一自議定之日起兩國各自嚴管所屬之人</P>
<p>二嗣後逃犯兩邊皆不容隱必湏嚴行查拿各自送交駐劄疆界之人</p>
<p>三中國大臣會同俄國所遣使臣所定兩國在恰克圗河溪之俄國卡倫房屋<sm>句</sm>在鄂爾懷圗<sm>鄂羅海圗水四○此\\約有法文傳本係從
俄文譯出地名之下@注漢字此\\作哈爾該圗後凡言法約者放此</sm>山頂之中國卡倫鄂博此卡倫房屋鄂博適中平分設立鄂博作為兩國貿易疆
界地方<sm>此一叚文義以朔方備乘所載之本為\\明晰易曉今錄其文於後以備參考</sm>後兩邊疆界立定遣喀密薩爾<sm>即卷二之\\廓米薩爾</sm>等前往自此地起東順至
布爾古特<sm>布爾古台水四○法約布爾古特法約所注漢字往往與鄂刻地\\圗合鄂圗本於　內府圗和西人譯法時亦必根據　內府圗也</sm>依山梁至竒蘭卡倫<sm>法約齊蘭\\鄂圗同</sm>由竒蘭
卡倫<sm>句</sm>齊克太<sm>池克台水四○法\\約齊克泰鄂圗同</sm>阿魯竒都將<sm>阿喇呼達喇水四○法\\約阿魯齊都勒鄂圗同</sm>阿魯哈當蘇<sm>阿喇哈達音烏蘇水\\四○法約鄂圗同</sm>為界由阿
魯哈當蘇至額波爾哈當蘇<sm>烏布哈達音烏蘇水四○法\\約鄂博爾哈當蘇鄂圗同</sm>卡倫鄂博由額波爾哈當蘇至察罕鄂拉<sm>察罕烏魯木三\\○法約察罕烏
拉鄂\\圗同</sm>蒙古卡倫鄂博俄國所屬之人所占之地中國蒙古卡倫鄂博將在此兩邊中國空地照分恰克圖地方劃開
平分<sm>此一叚亦以朔方\\備乘所載為明晰</sm>俄羅斯所屬之人所占地方附近如有山台幹河以山台幹河為界<sm>山台幹河朔方備乘\\所載作山河台噶</sm>蒙
古卡倫鄂博附近如有山台幹河以山台幹河為界無山河空曠之地從中平分設立鄂博為界察罕鄂拉之卡倫
鄂博至額爾古訥河岸蒙古卡倫鄂博以外就近前往兩國之人妥啇設立鄂博為界<sm>此叚亦以朔方備\\乘所載為明晰</sm>恰克圗鄂
爾懷圗兩中間立為疆界自鄂博向西<sm>此句亦以朔方備\\乘所載為明晰</sm>鄂爾懷圗山<sm>句</sm>特們庫朱渾<sm>法約特們胡珠\\倭爾輝鄂圗同</sm>畢齊克圗<sm>法\\約</sm>
<pb 一b><rh>卷二十　界務</rh>
<sm>必齊科圗\\鄂圗同</sm>胡什古<sm>法約\\同</sm>卑勒蘇圗山<sm>布勒蘇圗水四○法約\\貝勒蘇圗山鄂圗同</sm>庫克齊老圗<sm>熱勒圖喇水四\\○法約鄂圗同</sm>黃果爾鄂博<sm>歡果爾鄂博\\水四○法約
同</sm>永霍爾山<sm>彥霍爾鄂位水四○法\\約永和爾山鄂圗同</sm>博斯口<sm>博沁水四○法約\\博斯山口鄂圗同</sm>貢贊山<sm>𧘳藏鄂拉水四○法約𧘳寶山鄂圗同洋文\\亦作寶音然他書有作棍咎山者可證贊字
不誤舊圗誤作寶洋\\文遂因之而誤耳</sm>胡塔海圗山<sm>呼圗海圗水四\\○法約鄂圗同</sm>蒯梁<sm>庫庫那魯水楚四○\\法約科謨魯鄂圗同</sm>布爾胡圗嶺<sm>博古圗達班山水四○法\\約布胡達巴漢鄂圗同</sm>
額古德恩昭梁<sm>烏丁作音水四○法\\約額古登鄂圖同</sm>多什圗嶺<sm>多什圗達班山水四○法\\約多錫圗達巴漢鄂圗同</sm>克色訥克圗嶺<sm>克斯尼克圗山水四○法\\約克色圗達巴漢鄂圗同</sm>
固爾畢嶺<sm>固爾畢達班山水四○法\\約古爾必達巴漢鄂圗同</sm>努克圗嶺<sm>努庫圗達班山水四○法約\\努克圗達巴漢鄂圗作嶺</sm>額爾寄克塔爾噶克台幹<sm>額爾吉克塔\\爾罕台戛水
四○法約額爾吉克塔\\爾哈台達巴漢鄂圗同</sm>托羅斯嶺<sm>托羅斯塔班木五○法約\\托羅斯達巴漢鄂圗作嶺</sm>柯訥滿達<sm>肯結密達木\\五○法約同</sm>霍尼音嶺<sm>霍甯達巴漢木五○\\法約無鄂圗和尼音
嶺</sm>柯木柯木查克博木<sm>克穆克穆池克博穆水五○法約\\約克穆克穆齊克博穆鄂圗同</sm>沙畢納依嶺<sm>沙賓達巴漢木五○法\\約無鄂圗沙畢@嶺</sm>以此梁從中平分為界
其間如橫有山河即橫斷山河平分為界由沙畢納依嶺至額爾古訥河岸陽面作為中國陰面作為俄國將所分
地方寫明繪圗兩國所差之人互換文書各給大臣等此界已定兩國如有屬下不肖之人偷入游牧佔踞地方蓋
房居住查明各自遷回本處兩國之人如有互相出入雜居者查明各自收回居住以靜疆界兩邊各取五貂之烏
梁海各本主仍舊存留彼此越取一貂之烏梁海自定疆界之日起以後永禁各取一貂照此議定完結互換證據</p>
<p ii>朔方備乘曰烏梁海即明時兀良哈部族在蒙古諸部之北而役屬於蒙古蒙古事游牧烏梁海自採捕烏梁
海種人與俄羅斯尤為密邇有我所屬之烏梁海歲以五貂貢於我有俄羅斯所屬之烏梁海歲以五貂貢於
俄羅斯其附近邊境者又有彼此各取一貂之烏梁海雍正五年始議停止恂按何氏即據此約也</p>
<p>四按照所議準其兩國通商既已通商其人數仍照原定不得過二百人每間三年進京一次除兩國通商外有因
在兩國交界處所零星貿易者在色楞額<sm>斜連戛\\河水四</sm>之恰克圗尼布朝之本地方擇好地建蓋房屋情願前往貿易者
准其貿易周圍墻垣柵子酌量建造亦毋庸取稅均指令由正道行走儻或遶道或有往他處貿易者將其貨物概
行入宮</p>
<p>五在京之俄館嗣後僅止來京之俄人居住俄使請造廟宇中國辦理俄事大臣等幫助於俄館蓋廟現在住京喇
嘛一人復議補遣三人於此廟居住俄人照伊規矩禮佛念經不得阻止<sm>俄人向宗天主別派所謂希臘東教者是\\也從不禮佛此約云禮佛由譯漢者不知
<pb 二a><rh>卷二十　界務</rh>　
其俗耳所謂廟宇即東教教堂\\也所謂喇嘛即傳教士也</sm></p>
<p>六送文之人俱令由恰克圗一路行走如果實有緊要事件准其酌量抄道行走儻有意因恰克圗道路窎遠特意
抄道行走者邊界之漢王等俄國之頭人等彼此咨明各自治罪</p>
<p>七烏帶河等處前經內大臣松會議將此處暫置為兩間之地嗣後或遣使或行文定議等語在案今定議你返回
時務將你們人嚴禁倘越境前來被我們人拿獲必加懲處儻我們人有越境前去者你們亦加懲處此烏帶河等
處地方既不能議仍照前暫置為兩間之地你們人亦不可佔據此等地方</p>
<p ii>烏帶河等處前經內大臣松會議將此地暫置為兩間之地云云即康熙二十八年內大臣索額圗所定黑龍
江界約第一條後半之語滿文俄文英文法文西國所傳各本均有此語惟漢文無有故此約所云似為無據
今地已屬俄可勿深考矣</p>
<p>八兩國頭人凡事秉公迅速完結儻有懷私諉卸貪婪者各按國法治罪</p>
<p>九兩國所遣送文之人既因事務緊要則不得稍有躭延推諉嗣後如彼此咨行文件有勒指差人并無回咨躭延
遲久回信不到者即與兩國和好之道不符則使臣難以行商暫為止住俟事明之後照舊通行</p>
<p>十兩國嗣後於所屬之人如有逃走者於拿獲地方即行正法如有持械越境殺人行竊者亦照此正法如無文據
而持械越境雖未殺人行竊亦酌量治罪軍人逃走或擕主人之物逃走者於拿獲地方中國之人斬俄國之人絞
其物仍給原主如越境偷竊駝隻牲畜者一經拿獲交該頭人治罪其罪初犯者估其所盜之物價值罰取十倍再
犯者罰取二十倍三次犯者斬凡邊界附近打獵因圗便宜在他人之處偷打除將其物入官外亦治其罪均照俄
使所議</p>
<p ii>此條於乾隆三十三年兩國各派大員修改立有專約所傳法文與朔方備乘所載約略相同別譯附後</p>
<p>十一兩國相和益堅之事既已新定與互給文據照此刊刻曉示在邊界諸人雍正五年九月初七日定界時所給
薩瓦<sm>俄使\\之姓</sm>文書亦照此繕</p>
<pb 二b><rh>卷二十　界務</rh>
<p>雍正五年七月十五日兩國大臣議定由恰克圗鄂爾懷圗兩處中間界扯所立之鄂博起橫至西邊鄂爾懷圗色
楞額河起至沙畢乃嶺<sm>即沙畢\\納依嶺</sm>共立鄂博二十四處由布爾固特依山南巴彥梁起至東邊額爾古訥河源之阿巴
哈依圗<sm>阿巴海\\圗水三</sm>由分界共立鄂博四十八處俱詳庫倫案檔後於嘉慶二十三年會勘一次有手具地圗存案</p>
<p ii>鄂爾懷圗至沙畢乃嶺鄂博二十四處界圗所載數正符合而布爾固特依至阿巴哈依圗鄂博四十八處界
圗所載凡六十有三計多十有五處不知俄人原圗所據何書或嘉慶二十三年以後所增庫倫案檔不可得
見今錄界圗牌博之名於下而以鄂刻輿圗所有地名側注於旁備循音以考地此百六十年未改之界尤當
詳慎者也<sm>側注之名未必盡為鄂博或有卡倫山嶺之名\\惟既有卡倫山嶺之名則鄂博所在當亦不遠</sm></p>
<p i>界圗恰克圗以東界牌名</p>
<p>布爾古特一</p>
<p>柴達穆二</p>
<p>呼爾林三<sm>胡爾里科克鄂博</sm></p>
<p>狄列圗四</p>
<p>舍爾巴哈五<sm>沙爾巴噶努胡</sm></p>
<p>池克台六<sm>齊克泰</sm></p>
<p>哈普察蓋七<sm>哈札克鄂博</sm></p>
<p>阿喇呼達喇八<sm>阿魯齊都勒</sm></p>
<p>烏伊勒戛九<sm>烏雅勒噶烏里雅蘇圗努胡克鄂博</sm></p>
<p>阿喇哈達音烏蘇十<sm>阿魯哈當蘇</sm></p>
<p>烏里雷十一<sm>鄂羅勒伊克鄂博</sm></p>
<p>烏布爾哈達音烏蘇十二<sm>鄂博爾哈當蘇卡倫鄂博</sm></p>
<pb 三a><rh>卷二十　界務</rh>
<p>庫穆倫十三<sm>庫木里木魯昌都鄂</sm></p>
<p>奎河十四<sm>庫野河卡倫鄂博<sm></p>
<p>昆古爾特十五<sm>公古爾特鄂博<sm></p>
<p>阿申蓋十六<sm>阿興阿</sm></p>
<p>哈喇古求里十七<sm>哈里雅古台鄂博</sm></p>
<p>呼蘇魯十八<sm>阿魯蘇魯克</sm></p>
<p>巴勒濟十九<sm>○巴勒集河</sm></p>
<p>巴勒濟勘二十</p>
<p>畢勒赤二十一<sm>○疑即巴勒濟之異名</sm></p>
<p>克爾渾二十二<sm>集爾渾</sm></p>
<p>布庫昆二十三<sm>布庫庫謨克鄂博</sm></p>
<p>吉勒畢里二十四<sm>集爾伯勒</sm></p>
<p>布攸哈圗二十五</p>
<p>果爾墨齋二十六<sm>和爾瑪齊必爾漢</sm></p>
<p>果索勒台二十七<sm>郭車爾台必爾漢</sm></p>
<p>阿達爾嘎二十八<sm>阿嘎楚</sm></p>
<p>洪果二十九<sm>○以上各牌均在鄂嫩河西</sm></p>
<p>阿勒呼特三十<sm>烏爾和特</sm></p>
<p>阿喇巴彥祖里克三十一</p>
<p>烏布爾巴彥祖里克三十二</p>
<pb 三b><rh>卷二十　界務</rh>
<p>貝爾竒三十三<sm>必投<?>昔克鄂博</sm></p>
<p>呼爾竒三十四<sm>胡爾察克鄂博</sm></p>
<p>蒙古特努克三十五</p>
<p>托索克三十六<sm>托索克</sm></p>
<p>托克托爾三十七<sm>托克托爾穆魯</sm></p>
<p>霍依三十八</p>
<p>霍林那喇遜三十九<sm>和林納爾蘇</sm></p>
<p>沙喇鄂那四十<sm>沙拉托羅海</sm></p>
<p>圗爾根四十一</p>
<p>庫奎什四十二</p>
<p>圗爾肯四十三</p>
<p>圗爾克納克四十四<sm>圗爾齊納阿林穆魯</p>
<p>察罕淖爾四十五<sm>察罕泊</sm></p>
<p>庫爾托羅海四十六<sm>庫克托羅海</sm></p>
<p>哈喇托羅海四十七<sm>哈拉托羅海</sm></p>
<p>伊林四十八</p>
<p>鄂巴圗四十九<sm>鄂博圗</sm></p>
<p>格子蓋五十</p>
<p>墨吉茲格五十一<sm>孟格集格</sm></p>
<p>齊普蓋五十二<sm>齊布圗克鄂博</sm></p>
<pb 四a><rh>卷二十　界務</rh>
<p>則林圗五十三<sm>哲格勒圗</sm></p>
<p>音克托羅海五十四<sm>額英克托羅海</sm></p>
<p>蒙古托羅海五十五<sm>孟克陀羅蓋</sm></p>
<p>安戛爾海五十六<sm>昂阿爾海克鄂博</sm></p>
<p>庫別里真五十七<sm>庫布勒哲庫</sm></p>
<p>塔爾郭達固五十八<sm>達爾巴噶達胡克鄂博</sm></p>
<p>察罕烏魯五十九<sm>察罕鄂托○以上界牌均在蒙古境</sm></p>
<p>博羅托魯海六十<sm>波羅托羅海</sm></p>
<p>索克圗六十一<sm>蘇克特</sm></p>
<p>額爾底里托羅海六十二<sm>額爾德尼托羅海克鄂博</sm></p>
<p>阿巴海圗六十三<sm>阿巴噶圗○以上各牌均在黑龍江境</sm></p>
<p>界圗恰克圗以西界牌名<sm>第一牌即布爾古特</sm></p>
<p>鄂羅海圗二</p>
<p>布列蘇圗三<sm>貝勒蘇圗</sm></p>
<p>彥霍爾鄂拉四<sm>永和山爾</sm></p>
<p>歡果爾鄂博五</p>
<p>衮藏鄂拉六<sm>衮寶山</sm></p>
<p>呼圗海圗七<sm>胡塔海圗</sm></p>
<p>庫庫那魯楚八<sm>科謨魯</sm></p>
<p>烏丁作音九<sm>額古登格德爾集烏占</sm></p>
<pb 四b><rh>卷二十　界務</rh>
<p>切日十<sm>集爾格特</sm></p>
<p>莫敦庫里十一<sm>謨敦庫勒</sm></p>
<p>十二無名</p>
<p>十三無名</p>
<p>十四無名</p>
<p>十五無名</p>
<p>罕戛十六<sm>杭哈</sm></p>
<p>十七無名</p>
<p>額爾吉爾塔爾罕台戛十八<sm>額爾吉爾塔爾哈台達巴漢</sm></p>
<p>托羅斯塔班十九<sm>托羅斯嶺</sm></p>
<p>肯結滅達二十</p>
<p>烏斯二十一<sm>烏斯</sm></p>
<p>霍甯達巴哈二十二<sm>和尼音嶺</sm></p>
<p>克穆克穆池克博穆二十三<sm>克穆克穆齊克博穆</sm></p>
<p>沙賓<?>達巴哈二十四<sm>沙畢鼐嶺</sm></p>
<p>光緒七年改訂陸路通商章程卡倫單<sm>章程第二條云俄國商民前往蒙古及天山南北兩路貿易者祗能由章\\程所附清单內指明卡倫過界○按此本绕西界北界而言今列入北界
卷中而西界\\卷內不複見</sm></p>
<p ii>朔方備乘謂各喀倫名載在會典事例　內府輿圗及各書者往往譯字不同會典本書亦有互異是字畫不
同自昔已然今以和約所附清单之名大書正中而以界圗譯名側注於右鄂圗舊名側注於左而他書異同
一概不錄</p>
<pb 五a><rh>卷二十　界務</rh>
<col 1>
<p>中國卡倫</p>
<p>一胡柏里志呼<sm>庫布勒哲庫</sm></p>
<p>二則林圗<sm>哲格勒圗</sm></p>
<p>三毛葛子格<sm>孟格集格</sm></p>
<p>四烏梁圗<sm>鄂淩圗</sm></p>
<p>五多羅洛克<sm>托爾羅克</sm></p>
<p>六霍林納拉蘇<sm>和林納爾蘇</sm></p>
<p>七呼拉查<sm>和爾泰</sm></p>
<p>八巴揚達爾噶<sm>巴彥阿都爾噶</sm></p>
<p>九阿深嘎<sm>阿興阿</sm></p>
<p>十鳴孳<sm>明儿</sm></p>
<p>十一烏阿勒嘎<sm>烏稚勒喀</sm></p>
<p>十二庫達拉<sm>庫德里</sm></p>
<p>十三恰克圗<sm>恰克圗</sm></p>
<p>十四哈拉呼志爾<sm>哈拉胡集爾</sm></p>
<p>十五治爾格台<sm>集爾格特</p>
<p>十六鄂爾托霍<sm>額爾多和</sm></p>
<p>十七伊勒克池拉穆</p>
<p>十八烏尤勒特<sm>鄂依拉噶</sm></p>
<p>十九貝勒特斯<sm>博爾圗斯</sm></p>
<col 2>
<p>俄國卡倫</p>
<p>一斯他羅粗魯海圗斯基<sm>粗魯海圗</sm></p>
<p>二查罕額羅業甫斯基<sm>察罕烏魯</sm></p>
<p>三克留車甫斯基<sm>克留車甫斯竒</sm></p>
<p>四庫魯蘇他業甫斯基<sm>庫魯蘇台</sm></p>
<p>五查蘇車業甫斯基<sm>察蘇治</sm></p>
<p>六杜魯勒古業甫斯基</p>
<p>七托克托爾斯基</p>
<p>八</p>
<p>九阿深金斯基<sm>阿申戛</sm></p>
<p>十們森斯基<sm>門子</sm></p>
<p>十一沙拉郭勒斯基<sm>沙喇果里</sm></p>
<p>十二庫達林斯基<sm>庫達斯@業</sm></p>
<p>十三恰克圗<sm>恰克圗</sm></p>
<p>十四博齊斯基<sm>博沁</sm></p>
<p>十五熱勒都林斯基<sm>熱喇圗勒</sm></p>
<p>十六哈拉采斯基<sm>哈喇采斯喀雅</sm></p>
<p>十七哈木聶斯基<sm>哈穆奈</sm></p>
<p>十八克留車甫斯基<sm>克留車甫斯竒</sm></p>
<p>十九歡金斯基<sm>罕金</sm></p>
<pb 五b><rh>卷二十　界務</rh>
<col 1>
<p>二十賽郭鄂拉<sm>齊噶勒喀</sm></p>
<p>二十一金吉里克<sm>近吉里克</sm></p>
<p>二十二攸斯提特</p>
<p>二十三蘇鄂克<sm>索果克</sm></p>
<p>二十四查罕鄂博<sm>察幹鄂博\\察漢鄂博</sm></p>
<p>二十五布爾噶蘇台<sm>博爾果蘇台\\布爾噶蘇台</sm></p>
<p>二十六哈巴爾烏蘇<sm>哈巴爾阿蘇\\哈巴爾哈</sm></p>
<p>二十七巴克圗<sm>巴克勒\\巴克圗</sm></p>
<p>二十八喀普他蓋<sm>哈普塔蓋</sm></p>
<p>二十九濶克蘇山口</p>
<p>三十霍爾果斯<sm>霍爾果斯</sm></p>
<p>三十一別叠里山口<sm>別叠里</sm></p>
<p>三十二帖列克第山口<sm>帖列克提</sm></p>
<p>三十三圗魯噶爾台特山口<sm>圗魯嘎爾特</sm></p>
<p>三十四蘇約克山口<sm>蘇約克</sm></p>
<p>三十五伊爾克什唐<sm>伊爾克什坦</sm></p>
<col 2>
<p>二十額庚斯基</p>
<p>二十一</p>
<p>二十二<sm>攸斯特德</sm></p>
<p>二十三</p>
<p>自此卡倫以下兩國同名</p>
<pb 六a><rh>卷二十　界務</rh>
<p>雍正五年與俄羅斯定喀爾喀界會議通商定約十一條<sm>朔方備秉<?>所載本</p>
<p>一自定議之日彼此各嚴飭所屬敦尚和睦遵依定界各將屬下之人嚴行管束毋許滋事<sm>一</sm></p>
<p>一既經和好所有往事毋庸追論以前之逃人不必索取均聽其照常住留嗣後之逃逸者兩邊均不准容留務湏
嚴行查拿送交各守界之人<sm>二</sm></p>
<p>一恰克圗之小河溝地方有俄羅斯卡倫房間鄂爾輝圗山上有中國卡倫鄂博於此卡倫房間鄂博之中間分中
設立鄂博為南北通商之地由此地起分兩邊邊界之處迤東循布爾固特依山梁至竒蘭卡倫自竒蘭卡倫至齊
克泰<sm>句</sm>阿魯竒都哷<sm>句</sm>阿嚕哈當蘇<sm>句</sm>此四卡倫鄂博之基以此一路之楚庫河為邊界自阿嚕哈當蘇至額伯爾
哈當蘇卡倫鄂博自額伯爾哈當蘇至察罕敖拉蒙古卡倫乃係俄羅斯屬下所佔之地與中國蒙古卡倫之鄂博
將此兩間之空地照恰克圗地方分中劃界近俄羅斯屬下人所佔之地如有山河台噶以山河台噶為界近蒙古
卡倫鄂博如有山河台噶以山河台噶為界如無山河之平明地面自正中分中設立鄂博為界自察罕敖拉卡倫
鄂博至額爾固訥河堤蒙古卡倫鄂博之外另立鄂博為界自恰克圗鄂爾輝圗兩間為界所立之鄂博迤西鄂爾
輝圗山<sm>句</sm>特們庫珠渾<sm>句</sm>弼齊克圗<sm>句</sm>霍碩果<sm>句</sm>貝勒蘇圗山<sm>句</sm>庫克齊老圗<sm>句</sm>黃果爾鄂博<sm>句</sm>庸科爾山<sm>句</sm>博斯
口<sm>句</sm>棍昝山<sm>句</sm>呼他海圗山<sm>句</sm>科山梁<sm>句</sm>布呼圗嶺<sm>句</sm>額古登昭山梁<sm>句</sm>多什圗嶺<sm>句</sm>克色訥克圗嶺<sm>句</sm>固爾弼嶺
<sm>句</sm>努克圗嶺<sm>句</sm>額爾吉克塔喇噶克台噶<sm>句</sm>托羅斯嶺<sm>句</sm>肯哲瑪達<sm>句</sm>霍尼音嶺<sm>句</sm>克木克木齊克之博木<sm>句</sm>沙弼
奈嶺<sm>句</sm>循此山梁由正中分中劃界此間如有橫出之山河將山河橫斷分中為界自沙弼奈嶺至額爾古訥河堤
以山之陽為中國以山之陰為俄羅斯彼此屬下如有不肖之徒偷入游牧佔地居住及蓋房居住者查明各令移
回本處邊地之人如有犬牙相錯居住者亦查明各令收回本處肅清邊界其兩邊各取互貂之烏梁海令照舊各
歸其主彼此各徵一貂之烏梁海自定界之日起將各取一貂之處永行停止<sm>三</sm></p>
<p>一中外既經通商其商人之數照原議定額不得過二百人間三年一次舉行伊等既係商人其供給食物盤費之
處照舊例停止買者賣者均不徵稅商人到界時豫將前來緣由呈明酌量派員迎入令其貿易如途次購買駝馬
<pb 六b><rh>卷二十　界務</rh>
糧食僱@人工令其自行購買僱@其管理貿易官弁等將所屬下人妥為管轄儻有争端秉公辦理比隨行貿易
之官弁既均係有職分之人均從<?>重看待凡買賣之項不得阻止彼此禁止之物不准買賣儻有欲潛行留住之人
無頭目之言不准容留若病故者伊所有之物交給各本國之人至中外通啇外其附近邊界之地零星買賣在尼
布楚色楞格二處擇平妥地面蓋造住房令願往貿易者前往貿易住房周圍墻柵量與修造亦不徵稅均由官定
路徑行走如有遶道或赴他處貿易者將貿易貨物入官一體派員按名數撥兵同心守護<sm>四</sm></p>
<p>一京城之俄羅斯館嗣後惟俄羅斯人居住其使臣薩瓦所欲建造之廟宇令中國辦理俄羅斯事務大臣在俄羅
斯館建造現在京居住喇嘛一人其又請增遣喇嘛三人之處著照所請俟遣来喇嘛三人到時亦照前来喇嘛之
例給予盤費令住此廟內至俄羅斯等依本國風俗拜佛念經之處毋庸禁止再薩瓦所留在京學藝之學生四名
通曉俄羅斯<sm>句</sm>拉替努字話<sm>即臘丁\\文字</sm>之二人令在此處居住結與盤費養膽<sm>五</sm></p>
<p>一彼此移送文卷印信最為緊要中國行俄羅斯之公文仍照從前用理藩院印信咨行俄羅斯薩那特衙門及托
博勒<sm>即托波\\里斯克</sm>城守尉印信咨行中國理藩院衙門其餘近邊地方偶有偷竊逃亡等事行文時中國在邊之圗什業
圗汗王<sm>即土謝<?>\\圗汗</sm>俄羅斯在邊之城守尉各用畫押鈐印公文為凴由圗什業圗汗王咨俄羅斯公文由俄羅斯咨圗
什業圗汗王公文其送文之人由恰克圗一路行走<sm>六</sm></p>
<p>一烏特河等處地方暫置為兩邊公中地方均不得侵佔居住<sm>七</sm></p>
<p>一設立邊界頭目凡事務湏秉公辦理速行完結如懷私推諉貪黷等情各按本國刑律治罪<sm>八</sm></p>
<p>一兩地奉差大小使臣因公事到邊時說明因何事前來係何等人在邊候信聽候迎接俟迎接之文到時均給予
驛站廩給照看進界到時給與住房支放廩餼遇非貿易之年不得進來貿易如有緊急事件差驛夫一二人將帶
来執照給守邊官員騐明免其呈報即差人看待給與廩餼馬匹彼此文移差人之事最為緊要不得稍有遲悮推
諉嗣後彼此移文時如有將差人勒掯並不即行令回推諉遲滯不給回文既非和議之道於遣使貿易有礙暫為
停止俟事明後方准照舊貿易<sm>九</sm></p>
<pb 七a><rh>卷二十　界務</rh>
<p>一嗣後凡各卡倫遇有持軍器強劫者無論傷人未傷人一經拿獲務將被獲之人嚴究其由何處出卡倫同夥幾
人審明暫行看守由本卡倫章京一面將所供出之卡倫踪跡交查外並將未獲賊名交付查拿一面呈報各管卡
倫之札薩克台吉俄羅斯頭目等即會同札薩克頭目即赴該處審明出具緣由呈報辦理邊務大臣出派賢能品
級較大之員遣赴該卡倫會同該札薩克頭目等覆審仍呈報辦理邊務大臣強劫屬實無分首從係中國人報理
藩院斬決係俄國人報薩那特衙門斬決將此應斬人犯拿赴各邊界處斬首示眾賊騎之馬匹鞍轡軍器給拿獲
賊犯之人以示鼓勵所竊牲畜馬匹物件給還失主外仍一倍罰十倍如當時未能弋獲先將踪跡咨明將彼此坐
卡倫之章京等調齊詳騐失事處所及屍傷並生傷傷痕各書手記即著落該卡倫章京予限一月查拿逾限不獲
各呈報辦理邊務處將應罰之馬匹牲畜物件即於承緝不力之卡倫章京兵丁名下一倍罰十倍如有未帶軍器
行竊者當時拿獲鞭一百示眾賊騎之馬匹鞍轡給拿獲賊犯之人以示鼓勵其所竊馬匹牲畜物件給付失主外
初次一倍罰取五倍二次者一倍罰取十倍三次者即照強盜例辦理如當時未獲查其踪跡係由某卡倫之處或
給文書或給記號其承緝賊犯即著落某卡倫之章京兵丁緝捕予限一月戈獲時鞭一百示眾所竊馬匹牲畜物
件之數目照現時拿獲賊犯之例以次罰取卡倫官兵逾限拿獲應罰馬匹牲畜物件即於承緝不力之卡倫兵丁
名下按一倍五倍罰取兩邊之人收得逸失之馬牲畜即取和交還各該卡倫如當時未獲查看逸失馬匹牲畜踪
跡或行文或給記號五日內尋得此馬匹牲畜按原色給還若逾限收留隱藏不給或後来將遺失馬匹牲畜內認
出一二各卡倫章京呈報辦理邊務處行文領取將原失牲畜給付外仍一匹罰取二匹如無文凴持械越邊者雖
未行竊未殺人一經拿獲所帶器械鞍馬均給拿獲賊犯之人以示鼓勵如越邊打牲被獲所得牲畜器械鞍馬並
給拿獲之人以示鼓勵該犯鞭一百示眾如未帶軍器越邊被獲時卡倫章京頭目詢明若實係迷路者各卡倫章
京頭目即派人送原卡倫處交明如在樹林山窪隱藏形迹可疑拿獲時馬匹鞍轡並給原拿之人以示獎勵仍鞭
五十示眾凡人犯應責者中國人照例鞭責俄羅斯人杖責<sm>十○此與洋文尚未\\一一符合別譯附後</sm></p>
<p>一此次議定互相給與之凴文使臣薩瓦用俄羅斯文字@書拉替努文字<sm>此@書拉替努文字猶近\\今立約之@用法文也</sm>鈐印畫押交
<pb 七b><rh>卷二十　界務</rh>
中國大臣存貯中國大臣用滿洲文字@寫俄羅斯<sm>句</sm>拉替努文字鈐印畫押交俄羅斯使臣薩瓦存貯將此文刷
印通諭在邊人等知之</p>
<p>乾隆三十三年九月十九日修改界約第十條<sm>俄千七百六十八\\年十月十八日</sm></p>
<p ii>首叚敘緣起並兩國大員姓名未譯</p>
<p>凡擕帶軍械過界而不由正道卡房經過意存行劫者無論已否劫奪均行拿獲嚴行監禁訉問從何處卡房越過
有無夥伴除在卡房左右嚴行搜查外即將在逃人名登記明白開单分送各卡房協拿如札薩克台吉及俄羅斯
之統帶札薩克頭人聞報立即會同俄羅斯官兵到犯事地方詳細查詢稟報專管交界事務之處該處即選派一
公正明白之人到犯事卡倫會同札薩克頭人公同再行查詢一次仍稟報專管事務之處如係中國人犯案無論
何項人等均由審問衙門審明治以死罪如係俄羅斯人犯案由俄國刑司審問科罪如與中國人同犯一案定案
後各應觧至交界地方當眾行刑該犯之馬匹鞍䩞軍器及別項物件均賞給獲犯之人凡偷劫馬匹牲口及別項
物件者如係初次犯法按贓價十倍科罰儻劫賊在逃各卡房頭目應公同到犯事地方詳細查看據實稟報該卡
房頭目至遲不得過一箇月務將逃犯拿獲如逾一月之限即應稟報管理交界官責令不出力拿賊之卡房頭目
兵丁人等代賠贓價十倍其並未持有軍械但越界行竊被拿者杖一百該犯馬匹鞍䩞賞給獲犯人贓物給還原
主初次犯竊按贓價五倍科罰二次犯竊按贓價十倍科罰三次犯竊即以刼賊論如此種竊犯未獲由最近之卡
房稟報即限該卡房頭目兵丁人等務於一箇月內獲犯獲到時立杖一百將偷去馬匹或別項物件給還原主如
該卡未能於限內獲犯儻係未持軍械之案按贓價五倍由該卡頭目兵丁代賠為不出力拿賊者戒</p>
<p>凡馬匹及別種牲口遺失路上有人遇見即應送交最近之卡房收領如遺失以上物件未經有人送還失物人即
將牲口數目形式開明稟報此種馬匹等件應於五日內覓還原主如遇見此種牲口並不送還竟行留用者一經
查出即由卡房兵官稟報管理交界官責令加倍罰償</p>
<p>持有軍械未有獲照而越界者應即拿獲其馬匹鞍䩞及別項物件均賞給獲犯之人如係越界打獵者照例當眾
<pb 八a><rh>卷二十　界務</rh>
杖一百所獵之物所騎之馬並獵狗等亦賞給獲犯之人</p>
<p>未持軍械而越界者一經拿獲該卡房兵官嚴行搜檢訉問果係迷失路途即可釋放立送彼處卡房收管儻臨拿
避匿深林或山上行人不到之處應照例杖一百其馬匹等項亦賞與獲犯之人</p>
<p>凡應杖罪犯係中國人以鞭係俄羅斯國人以杖</p>
<p>此約互換時中國官以滿蒙文畫押蓋印交俄國官收執俄國官以俄國文畫押蓋印交中國官收執</p>
<p>兩國應將此約刊刷多分貼於交界地方使兩國人民共知</p>
<p ii>此約於界址無關惟既係修改雍正五年界約而為向未譯漢之本自應補譯附錄以備參考又此約係據法
文譯出所謂滿蒙文俄國文者未之見也</p>
