<?xml version="1.0" encoding="UTF­8"?> 
<text> 
  <text>
   ​<front> 
    ​<head>​文章辨體序</head><lb/> 
 </front> 
  <body>
   <div>
<p>天地以精英之氣賦於人，而人鍾是氣也，養之全，充之盛，至於彪炳閎肆而不可遏，往往因戚而發，以宣造化之機，述人情物理之宜，達禮樂刑政之具，而文章與焉。</p>
<p><line>三代</line>以下，名能文章者衆矣。其有補於世敎可與天地同悠久者，代不數人，人不數篇，可不精擇而愼傳之歟！今傳於世，若<line>梁昭明</line><mod>文選</mod> 、<mod> 唐文粹</mod>、<mod> 宋文鑑</mod>〔原本缺『文』字，據『順』補〕，固已號為掇其英、拔其粹矣。然<mod>文粹文鑑</mod>，止錄一代之作；<mod>文選</mod>雖兼備歷代，而去取欠精，識者猶有慽焉。至 <line>宋</line><line>西山</line><line>眞</line>先生集為<mod>文章正宗</mod>，其目凡四：曰辭命，曰議論，曰叙事，曰詩賦。天下之文，誠無出此四者，可謂備且精矣；然衆體互出，學者卒難考見，豈非精之中猶有未精者耶？</p>
<p><line>海虞</line><line>吳</line>先生有見於此，謂文辭宜以體制為先。因錄古今之文入正體者，始於古歌謠辭，終於祭文，釐為五十卷；其有變體若四六、律詩、詞曲者，別為<mod>外集</mod>五卷附其後：名曰<mod>文章辨體</mod>。辨體云者，每體自為一類，每類各著序題，原制作之意而辨析〔原本作『折』，據『順』改〕精確，一本於先儒成說，使數千載文體之正變高下，一覽可以具見，是蓋有以備<mod>正宗</mod>之所未備而益加精焉者也。非先生學之博、識之正、用心之勤且密，寧有是哉？先生之孫<line>淳</line>為監察御史，嘗携是編至京。今都憲<line>萬安劉</line>公<line>顯孜</line>，昔與<line>淳</line>同官，獲一見焉，
<fw type=“footer”>文章辨體序說七</fw><pb/>
<fw type=“header”>文章辨體序說八</fw><lb/>
而愛好之不忘。至是奉命巡撫南畿，訪求於先生仲子<line>銓</line>、曾孫<line>木</line>得之，親為校正訛謬，將刻諸梓，以廣其傳。於是邑人之尚義者，爭捐貲為助，而板刻遂成。刑部<line>陸</line>員外<line>昶<line>，於先生為邑後進，樂聞其書得傳，屬予為之序。</p>
<p>嗟夫！文章、天下公器也。自昔志勤於集錄者，孰不欲名當時而傳後世？然有不幸或堙沒焉者，殆未遇知而好之者公其傳於衆也。今先生是編，家藏之久，乃得都憲<line>劉</line>公篤好而表章之，豈非幸歟！抑非獨先生之幸，實學者之幸也。繼自今，學者得而誦之，具見諸家之體而力追古作，於以黼黻皇猷，恢弘治理，使斯文超<line>兩漢</line>而追<line>三代</line>之盛，端自此始，豈不尤為世道幸哉？然則先生是編，雖幸賴公以傳，而公之名亦將與先生並傳於無窮也。</p>
<p>先生名<line>訥</line>，字<line>敏德</line>。學行淳正，可方古人。著書績文，老而不倦。官終副都御史。所著有<mod>小學集解</mod>、<mod>性理補註</mod>、<mod>晦菴文鈔詩鈔</mod>、<mod>草廬文粹</mod>、<mod>祥刑要覽</mod>，與此並行於世云。</p>
<p><line>天順</line>八年秋，九月旣望，賜進士及第、嘉議大夫、吏部右侍郎、兼翰林院學士、知制誥、同知經筵事、國史總裁、<line>安成彭時</line>序。</p>
   </div>
  </body>
  <body>
   <div>
    <head>文章辨體凡例</head><lb/>
<p>一 文辭以體制為先。古文類集今行世者，惟<line>梁昭明</line><mod>文選</mod>六十卷、<line>姚鉉</line><mod>唐文粹</mod>一百卷、<line>東萊</line><mod>宋文鑑</mod>一百五十卷、<line>西山</line>前後<mod>文章正宗</mod>四十四卷、<line>蘇伯修</line><mod>元文類</mod>七十卷為備。然<mod>文粹</mod>、<mod>文鑑</mod>、<mod>文類</mod>惟載一代之作；<mod>文選</mod>編次無序，如第一卷古賦以<mod>兩都</mod>為首，而<mod>離騷</mod>反置於後，甚至<line>掦雄</line><mod>美新</mod>、<line>曹操</line><mod>九錫文</mod>亦皆收載，不足為法。獨<mod>文章正宗</mod>義例精密，其類目有四：曰辭命，曰議論，曰叙事，曰詩賦。古今文辭，固無出此四類之外者。然每類之中，衆體並出，欲識體而〔『順』『而』作『制』。〕卒難尋考。故今所編，始於古歌謠辭，終於祭文，每類自為一類，各以時世為先後，共為五十卷。仍<line>宋</line>先儒成說，足以鄙意，著為序題，錄於每類之首，庶幾少見制作之意云。</p>
<p>一 作文以關世敎為主。<line>上虞劉</line>氏有云：『<mod>詩</mod>三百篇，有美有刺，聖人固已垂戒於前矣。後人纂輯，當本<mod>二南</mod>、<mod>雅</mod>、<mod>頌</mod>爲則。』今依其言。凡文辭必擇辭理兼備、切於世用者取之；其有可為法戒而辭未精，或辭甚工而理未瑩、然無害於世敎者，間亦收入；至若悖理傷敎、及涉淫放怪僻者，雖工弗錄。</p>
<p>一 命辭固以明理為本，然自<line>濂洛關閩</mod>諸子闡明理學之後，凡性命道德之言，雖<line>孔</line>門弟子所未聞者，後生學子，皆得誦習；若不顧文辭題意，概以場屋經訓性理之說，施諸詩賦及贈送雜作之中，是豈謂之善
 <fw type=“footer”>文章辨體序說 九</fw><pb/>
 <fw type=“header”>文章辨體序說 一○</fw><lb/>
學也哉？故<line>西山真</line>氏前後<mod>文章正宗</mod>，凡<mod>太極圖說</mod>及<mod>易傳序</mod>、<mod>東西銘</mod>、<mod>撀壞詩</mod>等作，皆不復錄。今亦遵其意云。</p>
<p>一 古人文辭，多有辭意重復或方言難曉。<line>晦翁</line><mod>網目</mod>及<line>迂齋</line>、<line>叠山</line>古文，若<line>賈生</line><mod>政事書</mod>之類，皆節取要語。今亦從之。</p>
<p>一 歷代制册詔誥，蓋皆王言。<mod>文選</mod>、<mod>文章正宗</mod>，止書世代而已。至<mod>文鑑</mod>、<mod>文類</mod>，始列代言名氏。今依前例，悉皆不書。若夫天朝詔誥，豈敢與臣庶文辭同錄，今亦弗載。</p>
<p>一 <line>洪武</line>之初，作者輩出，區區孤陋，弗能博訪盡載。考之<mod>文章正宗</mod>，凡同時及年近諸大老之作，皆不敢錄，以避去取之嫌。今循其例，以俟後之君子。</p>
<p>一 卷中文辭，凡古帝王所作，則稱謚號；餘則稱字稱號。若於表奏之下及不知其字者，則復稱名，非敢有所優劣也。</p>
<p>一 四六為古文之變；律賦為古賦之變；律詩雜體為古詩之變；詞曲為古樂府之變。<line>西山</line><mod>文章正宗</mod>，凡變體文辭，皆不收錄；<line>東萊</line><mod>文鑑</mod>，則並載焉，今遵其意。復輯四六對偶及律詩、歌曲共五卷，名曰<mod>外集</mod>，附於五十卷之後，以備衆體，且以著文辭世變云。</p>
   </div>
  </body>
  <body>
   <div>
    <head>諸儒總論作文法</head><lb/>
<p><mod>易</mod>、<mod>書</mod>、<mod>詩</mod>、<mod>春秋</mod>、<mod>儀禮</mod>、<mod>禮記</mod>、<mod>周禮</mod>、<mod>論語</mod>、<mod>大學</mod>、<mod>中庸</mod>、<mod>孟子</mod>，皆聖賢明道經世之書。雖非為作文設，而千萬代文章，皆從是出。<mod>（文章精義）</mod></p>
<p>文有二道：辭令褒貶，本乎著作者也；導揚諷誦，本乎比興者也。著作者流，蓋出於<mod>書</mod>之<mod>謨訓</mod>，<mod>易</mod>之<mod>象繋</mod>，<mod>春秋</mod>之筆削，其要在於高壯廣厚，辭正而理備，謂宜藏於簡册者也；比興者流，蓋出於<line>虞夏</line>之詠歌，<line>商周</line>之風雅，其要在於麗則淸越，言暢而意美，謂宜流於謠誦者也。（<line>柳子厚</line>）</p>
<p>夫文章者，原出<mod>五經</mod>：詔誥策檄，生於<mod>書</mod>者也；序述論議，生於<mod>易</mod>者也；歌詠賦頌，生於<mod>詩</mod>者也；祭祀哀誄，生於<mod>禮</mod>者也；書奏箴銘，生於<mod>春秋</mod>者也。故凡朝廷憲章，軍旅誓誥，敷暢仁義，發明功德，牧民建國，皆不可無。（<line>顔之推</line>）</p>
<p>文章與時高下；<line>三代</line>之文，至<line>戰國</line>而病，涉<line>秦漢</line>復起；<line>漢</line>之文，至<line>三國</line>而病，<line>唐</line>興復起。夫政龐而土裂，三光五岳之氣分，大音不全，故必混一而後大振。（<line>劉夢得</line>）</p>
<p>章表奏議，則準的乎典雅；贊頌歌詩，則<g>羽</g>儀乎淸麗；符檄書移，則楷式於明斷；史論序記，則軌範於覈要；箴銘碑誄，則體制於宏深；連珠七辭，則從事於工艷。此修體而成勢，隨變而立功者。復契會相參，
 <fw type=“footer”>文章辨體序說 一一</fw><pb/>
 <fw type=“header”>文章辨體序說 一二</fw><lb/>
節文互雜，辟五色之錦，各以本采為地矣。（<mod>文心雕龍</mod>）</p>
<p>夫刺美風化、緩而不迫謂之『風』；采摭事物、摛華布體謂之『賦』；推明政治、正言得失謂之『雅』；形容盛德、揚厲休功謂之『頌』；幽憂憤悱〔原本作『俳』，誤，據『順』改〕、寓之比興謂之『騷』；感傷事物、托於文章謂之『辭』；程事較功、考實定名謂之『銘』；援古剌今、箴戒得失謂之『箴』；猗吁抑揚、永言謂之『歌』；非鼓非鐘、徒歌謂之『謠』；步驟馳騁、斐然成章謂之『行』；品秩先後、序而推之謂之『引』；聲音雜比、高下長短謂之『曲』；吁嗟慨歌、悲憂深思謂之『吟』；吟詠情性、合而言志謂之『詩』；<line>蘇李</line>而上，高簡古淡謂之『古』；<line>沈宋</line>而下，法律精切謂之『律』；此詩之衆體也。帝王之言，出法度以制文者謂之『制』絲綸之語，若日月之垂照者謂之『詔』；道其常而作彝憲者謂之『典』；陳其謀而成嘉猷者謂之『謨』；順其理而廸之者謂之『訓』；屬其人而吿之者謂之『誥』；即師衆而誓之者謂之『誓』；因官使而命之者謂之『命』；出於上者謂之『敎』；行於下者謂之『令』；持而戒之者，『敕』也；言而諭之者，『宣』也；諮而揚之者，『贊』也；登而崇之者，『册』也；言其倫而析〔原本作『折』，誤，據『順』改。〕之者，『論』也；度其宜而揆之者，『議』也；別嫌疑而明之者，『辨』也；正是非而著之者，『說』也；『記』者，記其事也；『紀』者，紀其實也；『書』者，纘而述焉者也；『策』者，條而對焉者也；『傳』者，傳而信者也；『序』者，緒而陳者也；『碑』者，披列事功而載之金石也；『碣』者，揭其操行而立之墓隧也；『誄』者，累其素履而質諸鬼神也；『誌』者，識其名系而埋之壙穴也；『檄』者，激發人心而諭禍福也；『移』者，自近移遠使之周知也；『表』者，布臣子之心、致君父之前也；『牋』者，修儲後之問、伸宮閫之儀也；『簡』者，質言之而略也；『啟』者，文言之而詳也；『狀』者，言之公上也；『牒』者，用之官府也；捷書不緘、<pb/>
插<g>羽</g>而傳之者，『露布』也；尺牘無封、指事而陳之者，『劄子』也；靑黃黼黻、經緯以相承者，總謂『文』也。
（<mod>珊瑚鈎詩話</mod>）〔此段引文，出<line>宋張表臣</line><mod>珊瑚鈎詩話</mod>，原本及『順』均脱『鈞』字，今補。〕</p>
<p>作文之體，初欲奔馳，久當撙節，使簡重嚴正，時或放肆以自舒，勿為一體，則盡善矣。（<line>歐陽公</line>）</p>
<p><line>孫元忠樸</line>，嘗間<line>歐陽公</line>為文之法。公云：『於吾姪豈有惜？只是要熟耳。變化之態，皆從熟處生也。』（同）</p>
<p>頃歲<line>孫莘老</line>識<line>文忠公</line>，乘間以文字問之。答云：『無他術，惟讀書多則為之自工。世人之患，在懶讀書；又作文字少，每一篇出，即求過人，如此少有至者。疵病不必待人指擿，多作自能見之。』（同）</p>
<p>意盡而言止者，天下之至言也；然言止而意不止，尤為極至，如<mod>禮記</mod>、<mod>左氏傳</mod>可見。（<line>東坡</line>）</p>
<p>凡文字，少小時須令氣象崢嶸，采色絢爛；漸老漸熟，乃造平淡；其實不是平淡，乃絢爛之極也。（同）</p>
<p>辭氣或不逮初造意時，此病只是讀書未精博耳。『長袖善舞，多錢善賈』不虛語也。（<line>山谷</line>）</P
<p>大凡為文，須要有溫和敦厚之氣，章疏吿君文字，蓋尤不可無也。（<line>楊龜山</line>）</p>
<p>作文以理為主。自<mod>六經</mod>以下，至於諸子百氏騷人辨士論述，大抵皆為寓理之具也。故學文之道，急於明理；如為文而不明理，求文之工，世未嘗有是也。若未明理，而欲以言語句讀為奇，反復咀嚼，卒亦無有，此最文之陋也。（<line>張文潛</line>）</p>
<p>作文須是靠實，說得有條理，不可駕空纖巧。大要七分實，只二三分文。如<line>歐</line>文好者，只是靠實而有條理，如<mod>張承業宦者傅</mod>自然好。<line>東坡</line>如<mod>靈壁張氏園亭記</mod>最好，亦是靠實。<line>秦少游</line><mod>龍井記</mod>之類，全是架空
 <fw type=“footer”>文章辨體序說一三</fw><pb/>
 <fw type=“header”>文章辨體序說一四</fw><lb/>
說，全不起發人意思。（<line>晦菴</line>）</p>
<p>令人作文好用難字。如讀<mod>漢書</mod>，便去收拾三兩個字。<line>曾南豊</line>尙解使一二字；<line>歐蘇</line>全不使一難字，而文字如此好。（同）</p>
<p>作文自有穩字，古之能文者，纔用便用著。（同）</p>
<p>文章以體製為先，精工次之。失其體製，雖浮聲切響，抽黃對白，極其精工，不可謂之文矣。（<line>淣正父</line>）</p>
<p>為文不關世敎，雖工何益？（<line>葉水心</line>）</p>
<p>前輩作文，各有入門處。<line>退之</line>本<mod>孟子</mod>，<line>永叔</line>亦祖<mod>孟子</mod>，故其議論，純正少疵。<line>子厚</line>、<line>明允</line>，皆自言其所得處，<line>明允</line>多自<mod>戰國策</mod>中來，視<line>子厚</line>為不純。<line>子瞻</line>亦祖其家學，氣燄赫奕，人多慕之，然少純正。要之，自<mod>六經</mod>來，則源深而流長，人但見其正大溫粹，不知其所養者有本也。此最當謹，所習之始若不謹，則末（原本作『未』，據『順』改。〕可知。本旣立，必學問充就而後識見超詣。凡見之議論言語者，皆正大純粹，如冠冕佩玉，入宗廟之中，人自起敬。學力旣到，體製亦不可不知，如記、贊、銘、頌、序、跋，各有其體。不知其體，則喩人無容儀，雖有實行，識者幾人哉？體製旣熟，一篇之中，起頭結尾，繳換曲折，反覆難應，關鎖血脈，其妙不可以言盡，要須自得於古人。（<mod>金石例</mod>）</p>
<p>文章不使事最難，使事多亦最難。不使事難於立意，使事多難於遣辭。能立意者未必能造語，能遣辭者未必能免俗。大抵為文者多，知難者少。（<mod>捫蝨新語</mod>）</p>
<p>篇中不可有冗章，章中不可有冗句，句中不可有冗字，亦不可有齟齬處。（<mod>緯文瑣語</mod>）</p><pb/>
<p>為文當要轉常為奇，回俗入雅，縱橫出沒，圓融無滯，乃可與言遠。（同）</p>
<p>作文須要血脈貫穿，造語用事妥帖。前世號能文者，無不知此。（同）</p>
<p>文字須要數行整齊處，數行不整齊處。意對處，文却不必對；文不對處，意著對。(<mod>精義</mod>）</p>
<p>學文切不可學怪句，且須明白正大，務要十句百句，只作一句貫串意脈。說得通處，儘管說去，說得反復，竭處自住。所謂行乎其所當行，止乎其所不得不止也。（同）</p>
<p>文章不難於巧而難於拙，不難於曲而難於直，不難於細而難於粗，不難於華而難於質。（同）</P>
<p><line>退之</line>自言；作爲文章，上規<line>姚姒</line>、<mod>盤</mod>、<mod>誥</mod>、<mod>春秋</mod>、<mod>易</mod>、<mod>詩</mod>、<mod>左氏</mod>、<mod>莊</mod>、<mod>騷</mod>、<line>太史</line>、<line>子雲</line>、<line>相如</line>，閎其中而肆其外。<line>子厚</line>自言：每為文章，本之<mod>詩</mod>、<mod>書</mod>、<mod>禮</mod>、<mod>春秋</mod>、<mod>易</mod>，參之<mod>穀梁</mod>、<mod>孟</mod>、<mod>荀</mod>、<mod>莊</mod>、<mod>老</mod>、<mod>國語、<mod>離騷</mod>、<mod>太史公</mod>。此<line>韓柳</line>為文之旨要，學者宜思之。（<line>容齊</line）</p>
<p>作議論文字，須考引事實無差忒，乃可傳信後世。<line>東坡</line>作<mod>二疏贊</mod>云：『<line>孝宣</line>中興，以法馭人，殺<line>蓋韓楊</line>，蓋三良臣。先生憐之，振袂脫屣，使知區區，不足驕士。』其立意超卓如此。然以其時考之，<line>元康</line>三年，二<line>疏</line>去位。後二年，<line>蓋寬饒</line>誅；又三年，<line>韓延壽</line>誅；又三年，<line>楊惲</line>誅。方二<line>疏</line>去時，三人無恙。（同）</p>
<p>凡學文，初要膽大，終要心小。由粗入細，由俗入雅，由繁入簡，由豪宕入純粹。（<line>叠山</line>）</p>
<p>聖人立言與庸衆人異：貶一人不必多言，只一字一句貶之，其辱不可當；褒一人不必多言，只一字一句褒之，其榮不可當。<line>孔子</line>褒<line>管仲<line>只四句：『一匡天下，民到于今受其賜；微<line>管仲</line>，吾其被髮左衽矣。』<line>孟子</line>，學<line>孔子</line>者也，褒<line>百里奚</line>只三句：『相<line>秦</line>而顯其君於天下，可傳於後世，不賢而能之乎？』<line>韓文公</line>，學<line>孔孟</line>
 <fw type=“footer”>文章辨髏序說 一五</fw><pb/>
 <fw type=“header”>文章辨體序說 一六</fw><lb/>
者也，褒<line>孟子</line>初只兩句：『然賴其言，而今學者尙知宗<line>孔</line>氏、祟仁義、貴王賤霸而已。』終只兩句：『向無<line>孟</line>氏，則皆服左衽而言侏離矣。』與<line>孔子</line>褒管仲之語同。<line>歐陽公</line>作<mod>蘇老泉墓誌</mod>云：『<line>眉山</line>在西南數千里外，公父子一日隱然名動京師，而蘇氏之文章遂擅天下。』亦得此法。（同）</p>
<p><line>東坡</line>作史評，必有一段萬世不可磨滅之理，使吾身生其人之時，居其人之位，遇其人之事，當如何處置。凡議論好事，須要一段反說；凡議論一段不好事，須要一段好說：文勢亦圓活，義理亦精微，意味亦悠長。（同）</p>
<p>文以傳道，古聖人不得已而為之，謂欲句之難道，義之難曉，必不然矣。<mod>詩</mod>三百篇，皆可以播管絃、荐宗廟。<mod>書</mod>者，二帝三王之世之文也，文之古無出於此，則曰『惠廸吉，從逆凶。』又曰：『德日新，萬邦惟懷；志自滿，九族乃離。』在<mod>禮儒行</mod>，夫子之文也，則曰：『衣冠中，動作謹。』在<mod>易</mod>則曰：『乾道成男，坤道成女。日月運行，一寒一暑。』夫豈句之難道，義之難曉耶？今為文而舍<mod>六經</mod>，又何法哉？若第取<mod>書</mod>之『弔由靈』、<mod>易</mod>之『朋盍〔『盍』，原盍作『合』，據<mod>易經</mod>改。〕簪』者，法其語而謂之古，是豈所謂之古文哉？ （<mod>小畜文集</mod>）</p>
<p>好作奇語，自是文章病，但當以理為主。理得而辭順，文章自然出羣拔萃。（困學紀聞）</p>
<p>文章要有曲折，不可作直頭布袋；然曲折太多，則語意繁碎，整理不下，反不若直頭布袋之為愈也。（<line>元遺山</line>）</p>
<p>文有以繁為貴者，若<mod>檀弓</mod><line>石祈子</line>『沐浴佩玉』、<mod>莊之</mod>『大塊噫氣』用『者』字；<line>韓子</line><mod>送孟東野序</mod>用『鳴』字，<mod>上宰相書</mod>『至今稱<line>周公</line>之德』其下又有『不<g>衰</g>』二字：凡此類則以繁為貴。又有以簡為貴者，若<mod>舜典</mod>『至
   </div>
  </body>
</text> 